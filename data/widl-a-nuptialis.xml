<TEI xmlns="http://www.tei-c.org/ns/1.0">
  <teiHeader>
    <fileDesc xml:id="widl-a-nuptialis">
      <titleStmt>
        <title>Nuptialis panegyricus augustissimo hymenaeo Leopoldi I romani imperatoris Hungariae, Bohemiae Regis, Etc. et Claudiae felicis archiducis Austriae, comitis Tirolis, Etc. serenissimae imperii Aurorae, in debitam dratulationem dicata consecrata  a collegio Soc. Jesu Oenipontano, versio electronica</title>
        <author key="widl01">
          <name>Widl, Adam</name>
          <date>1639-1709</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>53 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <imprint>
              <pubPlace>Innsbruck</pubPlace>
              <date when="1673">1673</date>
            </imprint>
          </monogr>
        </biblStruct>
        <bibl>ÖNB, 79.Bb.25</bibl>
      </sourceDesc>
    </fileDesc>
  </teiHeader>
  <text>
    <body>
      <div>
        <head>Nuptialis panegyris augustissimo hymenaeo<persName>Leopoldi I</persName>romani imperatoris<placeName>Hungariae</placeName>
          <placeName>Bohemiae</placeName>regis et caetera et<persName>Claudiae</persName>felicis archiducis Austriae, comitis Tirolis,
                et caetera serenissimae imperii aurorae in debitam gratulatione dicata consecrata a
                collegio Societatis Iesu Oenipontano anno christi<date>1673.</date>
          <pb xml:id="FA1v"/>Quae est ista, quae progreditur quasi aurora. Cant. 6.</head>
      </div>
      <pb xml:id="F1"/>
      <div>
        <head>Panegyricus.</head>
      </div>
      <div>
        <p>Post fatalem tot coronatorum capitum, et Austriacorum diadematum pallorem, qui
                candente limbo, ac fascia per media adoratae domus insignia transit, post illata
                sepulcro grandia et immortalia Ferdinandorum nomina, post exhaustum ad ultimam
                Caesaream, ut ita loquar, guttam augustissimum sanguinem, ipsaque novissime
                imperatrice, orbis Margarita, ad superos immature evocata melior tandem Aurora
                illucescit. Ita scilicet coeli regulis comparatum cernimus, ut jure vel
                successionis, vel vicissitudinis solis occasus de purpura sua, formae aliquid in
                vicinam Auroram transfundat. Longis, aestivisque diebus modica, ac succincta nox
                solis inter occasum et Auroram intercedit. Modicis abs se itineribus distant ex
                amisso sole tristitia, et redeuntis Aurorae solatium. Ipso quandoque moerore gaudia
                foeneramur. Levius nubeculis irascimur, quae brevi furto lucem nobis clepunt, unde
                illustriorem diem speramus post minimas latebras emersuram. Naturam et nobis quoque
                imitari placuit: brevi namque luctu, et pullata augusti funeris pompa compendium
                fecimus erupturae majoris laetitiae, ubi in Austriaco horizonte per tot regna
                patente sincerissimae purpurae Aurora coepit exurgere, quam Anglicum Coelum prope
                jam suam fecerat. Vix namque Margarita expalluit pulchrum uterum gerens, sed morte
                interveniente imperfectum, ad te, serenissima<persName>Claudia</persName>, imperatricem Auroram omnium
                votis respectum est, ut occidenti Hispaniae succederes Austriacae maiestatis oriens.
                Quo enim post occasum respiceretur aptius, quam ad exordium novae felicitatis, quae
                in persona tua scintillabat. Iuvat in serenissimae sponsae gratiam matutinae<pb xml:id="F2"/>Aurorae roseas cunas, coelique filiae natalem recensere,<note place="foot" xml:id="ftn1" n="1">In margine: Aurora naturalis
                        descriptio.</note>quando scilicet coelestis natura mane experrecta
                artificiosum amplexa penicillum non minore erudiotione Aurorae efficiem, quam alia
                iridem pingit, quaterno elementorum typo ac foedere illustrissimum coeli pavonem.
                Iuvat coelesti fuco, formaeque miraculo interesse; uti nobilis illa magistra colorum
                primum inimicitiam misceat, nimiam dein vitam, lasciviamque iniecto temperamento
                mitiget, tandemque ad lenocinantium oculorum solatium amoenissimum Aurorae vultum
                pigmentet.</p>
        <p>Sedet illa in orientis angulo, et praeparatos iam ante digestosque colores tenens
                crassiores nebulas ac vapores e terra tunc anhelantes, et matutinos fluminum sudores
                in futurae imaginis fundamentum aptat, noctisque profugae reliquiis totam penicilli
                pompam superiniicit, ea celeritate, ut sol citatis milliaribus properans Apellaeam
                artificem in opere non deprehendat, sed imaginem iam absolutam inveniat, quam
                obstetricante luce sua vix perfecte natam pro decoris complemento, velut ultimo
                porrecto illustri osculo, in placidissimam speciem elimat, atque elaborat. Colorum
                hic non aliorum, nisi illustrissimorum, usus palatia caesarum ingressa natura,
                regiaeque purpurae succum mutuata, coronatum muricem inde depromit splendore
                formosissimo, qui pingendae matutinae deae famuletur: advocatae in obsequium
                penicilli pudibundae tulipae ultro suum sanguinem propinant, glaucum ornatum aquae
                caerulea cristallinae glacie subministrant. Ita perfecta tandem Aurorae effigie,
                longissimo tractu coelum erubescit, blandissimoque oculorum convivio coelestis
                ardere forma conspicitur. merissima haec gaudiorum scena est, nisi quod lacrymantis
                deae innocentissimo fletu aliquantum obnubatur serenissimus phosphorus, dum
                purpuream illam diei indantiam ad lacrymas conductam cernimus, perinde ut hominum
                pueritiam, qui primum in terris nidum fletibus imbuunt.</p>
        <pb xml:id="F3"/>
        <p>Sed valeat naturae liberalitas in colorando matutino tempore, nobilior
                nobis celebranda Aurora obtigit, in quam ornandam non modo artifex natura,<note place="foot" xml:id="ftn2" n="2">In margine:
                        Serenissima Aurora<persName>Claudiae</persName>virtutes et dotes naturae ac gratia.</note>sed ipsa quoque gratia incubuit, evisceratoque solicite ingenio cavit, ut ad
                commendationem deesset omnino nihil. Ea satagente</p>
        <div>
          <lg>
            <l>Quae sunt dispersa per omnes,</l>
            <l>In te iuncta fluunt, et quae divisa Beator</l>
            <l>Efficiunt, collecta tenes.<note place="foot" xml:id="ftn3" n="3">In margine: Claudianus de laud. Stilic. libro
                    I.</note>
            </l>
          </lg>
        </div>
        <div>
          <p>Ordiri a dotibus animi placet, quas coelum instillat praecipuo influxu. Suspiciemus
                Auroram virginem tam delicati pudoris, qui superos quoque possit habere amatores,
                quibus non nisi virgines mentes nubunt. Virtutum benedicio, ac facultate usa gratia
                in primo aetatis dicululo eos colores miscuit coronatae Aurorae, qui magnetica
                quadam amoris violentia ultro ad pietatem allicerent: a verecundia siquidem virtutum
                gratiosissima vivum minium castis alias genis suffundi, et innocenter in faciem
                exundare solitum impetravit, gnara, quid ageret; ab inflammata pietate et fumante in
                deum religone illustres scintillas obtinuit, quae purpureo gliscentes incendio
                amoenissimo spectaculo ancillarentur; liliatum mentis candorem ab innocentia vitae,
                innocentiam vitae ab ipsis limpidissimis baptismi undis sibi delegit, ut orbi
                ostenderet. Ceterum fucum, non germanum et heroicum, qui masculas feminas etiam in
                animo non decet, artifex gratia oderat; nec enim calamistris superi afficiuntur
                ullis, maxime alienis, sed uno illo ornatu animi contenti sunt, quo virtutes
                (coelestis gynaecei pars optima) superbire hactenus solitae sunt.</p>
          <p>Dotes eminentis animi plerunque etiam illae, quae corporis sunt, comitantur. Ea
                scilicet praerogativa grandes animas gaudere legimus, ut, non nisi dignissime
                habitent. Provida conclavium metatrix, seu architectrix natura dignum quoque magnis
                mentibus domicilium molita hactenus est, extruitque etiamnum magnificentissimo
                amoris aerario ac sumptibus praestantia corporum hospitia.</p>
          <p>
            <pb xml:id="F4"/>Quas ad sceptra genitas novit, maiestate formae ad solium praeparat, membra
                coelestibus radiis instincta, optimoque succo florida ad publicum erudit, vultum
                divino speculo illustrem mundi theatro infert, ut suavis illa vis mortalium oculos
                in sui commendationem rapiat. Scilicet</p>
        </div>
        <div>
          <l>Gratior est pulchro veniens e corpore virtus.<note place="foot" xml:id="ftn4" n="4">In margine: Virgilius libro V Aeneis</note>
          </l>
        </div>
        <div>
          <p>Ita prorsus legibus coeli sancitum est, ut Aurora non possit non esse formosa. Ea
                dos, quid mirum est, si in serenissimis sit serenissima. Nusquam maiore cum gratia
                dos illa considet, quam in principe. Ibi, non alibi, corporeo in throno collocata
                speciosum regnum suum explicat, et sancti amoris sceptrum ventilat pulchritudo
                Austriaca, cui ad imitationem coelestis splendoris proprium quodammodo est, esse
                candidam et rubicundam, hoc est, speciosam prae ceteris hominum. Ex hoc solio
                orditur illa rapacitatem animorum, et hamata quadam venustate sequaces trahit
                aspectus, quadamque lautitia gratiarum ad sui obsequium etiam flectit quandoque
                invitos, populis scilicet in splendore vultus, ceu quadam divinatatis portione
                magnas habitatrices animas venerantibus, eoque in solio, in quo inimica alias nomina
                maiestas, et amor, non facile consident, adorantibus. Amorum hactenus bellum gerere
                maluit speciosa clementia sua<placeName>Austria</placeName>, quam armorum, quod ut succederet felicius,
                suum illi natura voluntatum magnetem impertivit. Dulcior scilicet illa sagitta est,
                quae ab arcu oculorum ex<placeName>Austria</placeName>, quam quae a volucri nervo ex Parthia mittitur. Non
                aliunde magis vincit in pace amor, mansuetudo pugnat in otio, tacendo maiestas
                tonat, aspectu gratia fulgurat, unoque non dicam impetu, sed intuitu pectora
                invadit, corda obsidione premit, vectigales in deditionem accipit animos, quam ubi
                vidisse, vicisse est, et visam esse, triumphasse, ut vel inde verum sit illud
                antiqui Poetae testimonium:</p>
        </div>
        <div>
          <l>
            <foreign xml:lang="gr">Αντ’ ἀσπιδων ἁπασων, Αντ’ἐγχέων ἁπαντων.<note place="foot" xml:id="ftn5" n="5">In margine: Anacr. Ode 2.</note>
            </foreign>
          </l>
        </div>
        <div>
          <p>Fuisse scilicet tranquillam illam bellatricem Pulchritudi<pb xml:id="F5"/>nem mortablibus a
                natura concessam, ut ea lancearum, scutorumque loco uterentur ad animorum vulnera,
                ferroque illos praestare, qui forma.</p>
          <p>Quod igitur in coelis aurora est, id in terris serenissimam<persName>Claudiam</persName>iure censebimus,
                eo magis, quo ad purpureum casaris optimi maximi thalamum suapte verecundia
                speciosior accedens Auroram coelestem imitatur in terris modestissime formosa,
                formosissime modesta.</p>
          <p>Quare ne casu accidisse, sed vaticinio augustissimus titulus videatur, salutetur
                pleno mysteriis chronosticho augustissima nupta</p>
        </div>
        <div>
          <lg>
            <l>Claudia imperatrix aurora.</l>
            <l>Non tam decoris invehitur genis</l>
            <l>Aurora, coeli fimbria lucidi,</l>
            <l>Cum mane primo crapulatum</l>
            <l>Explicat ambrosia rosetum;</l>
            <l>Non tam pudica fulgurat iride</l>
            <l>Solis mariti sponsa domestica,</l>
            <l>Cum purpurato per theatrum</l>
            <l>Circuit aethereum rubore,</l>
            <l>Quam glorioso<persName>Claudia</persName>nomine</l>
            <l>Supre creatas emineat dead,</l>
            <l>orbisque nymphas imperatrix</l>
            <l>Austriaco speciosa vultu.</l>
          </lg>
        </div>
        <div>
          <p>Insperserat hanc suam fluxus poeta encomiasti Austriaco volatilem cogitationem,<note place="foot" xml:id="ftn6" n="6">In margine: Aequalitas
                        personarum in nuptiis.</note>continuoque novo Aurorae titulo ansam
                oratori dedit latius in similitudinem excurrendi. Solis mariti sponsam domesticam
                Auroram ipsi appellare placuit. Ista profecto, serenissima<persName>Claudia</persName>, Solis mariti,
                carsaris austriaci sponsa domestica, quia austriaca, appellabere. Felix<placeName>Austria</placeName>,
                quae sibi modo ad propagandam familiae agustissimae gloriam sufficit. Aquilae
                scilicet aquilis nubunt, et fortes fortibus sobolescunt, verbo austriaco<pb xml:id="F6"/>seruntur sanguine minime degenere. Felix connubium, in quo magis ad consanguinitatem
                virtutum, quam corporum attenditur; ita namque rosae cum violis, uti<persName>Leopoldi</persName>cum<persName>Claudiis</persName>servata florum affinitate contrahunt, ut aspicatissimum matrimonii vinculum
                texant, coeunte unum in floridum annulum maritata pietate et religione. Scilicet</p>
          <p>Si vis nubere, nube pari.<note place="foot" xml:id="ftn7" n="7">In margine: Ovidius Epistolae 9.</note>
          </p>
          <p>Non nego, diversas saepissime voluntates, distantia etiam stemmata matrimonio
                colliquescere, velutique in magnetis tractione fieri solet, dissimiles etiam in
                rerum natura corporum amicitas compingi, ubi ferrum in procantis illius lapidis
                familiaritatem, nescio qua comitate, illectum transambulat. Melior illa voluntatem
                coniunctio, et affectuum sympathia est, quae experta domi se tenet, si potest, et
                intra sanguinem suum nubit, nec vagabunda, veluti in exilio amoris discurrit. Ut
                quid enim ad sponsas alienas in ditiones ad discolores populo excurrere opus est, si
                vera coniugii monilia domestica inter cymelia gemmascant? Ad quid regnorum
                integrorum patrimonia uni non raro hymenaeo consecrantur? Advenae mores implantantur
                patriae, ubi, salva necessitate, dignae personae principes Elisia patriae inter
                pomeria adoratis thalamis sperato foecunditatis autumno maturantur, sponsa<persName>Rebecca</persName>non unum in utero filium, sed popilos integros baiulatura in thori societatem
                adscita.</p>
          <p>Non equidem nescio, alias inter dominatricis<placeName>Austriae</placeName>felicitates e coelo
                liberalissime concessas eam fuisse in primo potentiae praeludio,<note place="foot" xml:id="ftn8" n="8">In margine: Austriaca potentia per
                        felicia matrimonia aucta.</note>ut regias filias in matrimonium
                ducerent, non regnis tantum, sed integris prope mundis in dotem numeratis. Ita<persName>Maximilianus I</persName>matrimonii compendio cum Maria Burgunda Caroli Audacis filia totum<placeName>Belgium</placeName>(tam fortunatas provincias) sine armis faustissimo otio sua cum<placeName>Austria</placeName>copulavit. Ita<placeName>Hispania</placeName>occidentis et orientis solis purpura illustris, ultra
                cognitum solem pro<pb xml:id="F7"/>pagata, victoriis stabilita, tot regnis porrecta, tot
                provinciis ultra inaccessa litora, quibus novus Orbis ab antiquo dirimitur, diffusa,
                tot gentibus populosa, tot terrarum mariumque domina cum immensis divitiis in unam
                familiam immigravit. Non magna solum functa, sed integrarum etiam regiarum
                familiarum excidium, aut sterilitatem ad<placeName>Austriae</placeName>propagationem indulgens impendit
                Deus, ut absque bello armis succederent pacati iuris haeredes. Rudimentum equidem
                potentiae (uti omne principium solet) aliquanto difficile fuit cum Ottocaro rege
                Bohemiae sui aestimatore incredibili, quo devicto, mortuoque<persName>Rudolphus I</persName>relapsa ad
                imperium Austria, Stiriaque potitus pacifice ex consensu principum iis provinciis
                Albertum filium suum ducem imposuit. Subinde Carinthia Ottoni Alberti filio adiecta
                    est,<note place="foot" xml:id="ftn9" n="9">In margine:
                        Possesionis austriacus part. e § 2.3.4 et caetera.</note>faventibus
                superis florentissimam gentem promotam cupientibus: cum namque Henricus Carinthiae
                dux, idemque Bohemiae rex unicam moriens haeredem ac filiam Margaritam reliquisset,
                ducatus ille austriacis consignatus, posteaque a<persName>Carolo IV</persName>caesare ratus habitus
                est. Eodem fortunae passu comitatus<placeName>Tirolis</placeName>(quam honoris causa nomino) ab eadem
                Margarita proximis cognatis suis Rudolpho, Alberto et Leopoldo austriacis traditus
                est, cuius quoque donationis tabulas<persName>Carolus IV</persName>ex imperii benedicio Anno post
                Christum supra millesimum trecentesimum sexagesimo quarto confirmavit. Non autem
                ducales tantum pileos austriacis imposuit propitia continuo, ac prope coelestis
                fortuna, aut qui supra fortunam est, fautor proborum Deus, sed et ipsos publicae rei
                atlantes coronis et imperiis praefecit apta nata, non quaesita capacitate. Ita<placeName>Bohemiae</placeName>regnum, eiusque opulentissimae provinciae<placeName>Moravia</placeName>ac<placeName>Silesia</placeName>ad<persName>Albertum II</persName>honorificum coniugem suum Elisabetha Bohemiae regis Sigismundi unica filia
                transtulit. Eodem modo<placeName>Hungaria</placeName>austriaca facta est per Annam Ladislai Hungariae
                regis filiam, quae Ferdinando austriaco Caroli V fratri nupserat. Quae potentiae
                praerogativa a deo ter optimus maximus sceptrum tenenti in terris<placeName>Austriae</placeName>liberalissime consignata est ad faciliorem populi obedientiam promovendam, inane
                namque plerisque, sacrosantum ali, as Regum nomen foret, nisi ancillata adorationi
                virium potestas reverentiam conciliaret, quae virium amplitudo Nemesi succincta nec
                vitium esse felix patitur, nec virtutem miseram, aut innocentiam oppressam.</p>
          <p>Sed nec illud me latet, raro admodum, et mille de feminis vere dignam nasci. Integri
                is saeculi labor est (uti de sua Athenaide magni Theodosii coniuge ambitiosa
                testatur<placeName>Graecia</placeName>) et totius naturae puerperium requiritur, ut talem proferat vel
                totis aetatum sumptibus: nam vel ipsius scripturae testimonio procul et de ultimis
                finibus bonae mulieris pretium est, unde scilicet Erythraei litoris spolia ac gemmae
                    advehuntur.<note place="foot" xml:id="ftn10" n="10">In
                        margine: Proverb. 31.</note>
          </p>
          <p>Sed nunquid illud quoque ab augustissimo imperatore<persName>Leopoldo</persName>observatum dicemus, ubi
                Margaritam Hispanam ab ipsius occidentis solis cubiculo accerivit in suam. Adeo late
                patet modo dominatur austriacus, ut totum orbem victoriis peragratum pro patria
                habeant, et more quodam numinis, miti regnandi consuetudine a mari ad mare, a fine
                ad finem attingant omnia suaviter, et imperatorii pomi sphaeram ad ultimos quoque
                Indos exporrigant, plaudente vate illo:</p>
        </div>
        <div>
          <lg>
            <l>His ego metas sceptri, nec tempora pono;</l>
            <l>Longas Austriacis, quis neget esse manus?</l>
          </lg>
        </div>
        <div>
          <p>Quodque<persName>Claudianus</persName>(vel ipso nomine a serenissimae<persName>Claudiae</persName>elogiis appellari
                gaudens, si viveret) Honorio olim accinuit, re vera dominatrici<placeName>Austriae</placeName>providus
                praesagusque vates applicuit:</p>
        </div>
        <div>
          <lg>
            <l>Subdidit oceanum sceptris, et margine caeli</l>
            <l>Clausit opes.<note place="foot" xml:id="ftn11" n="11">In
                        margine: Claudianus de 4. Hon. cons.</note>
            </l>
          </lg>
        </div>
        <div>
          <p>Quibus praeclaris orbis terrarum regendis, servandisque<pb xml:id="F9"/>partibus
                moderatricem hactenus praeposuit religionem praepotens orbis domus, gnara, hac sola
                imperatrice virtute stare imperia, ceteraque fugitiva ac volucria bona non meliore
                custode, quam probitate, aut sisti, aut conversari. Modo Caesarei thalami felicitas
                in eo est, ut coronatus hymenaeus iam non peregrinetur ad exteros, sed loco et
                sanguine prior, hoc ipso et iure prior sit, quia electione.</p>
          <p>Desponsatur proinde heroina mortalium praestantissima mortalium supermo, regum
                Trismegisto Leopoldo, orbis delicio, cuis auspicatissimis nuptiis ut porro gratuler
                ingenio meo diffisus, ipsa aurora facit,<note place="foot" xml:id="ftn12" n="12">In margine: Auspicatissimum coniugium augustissimi
                        Caesaris.</note>cuius exortu in Caesarei solii horizonte
                perspicacissime notato, quicquid inertium tenebrarum orationi meae inhaeret,
                placidissimi illico splendoris illecebra aspergitur. Ne proinde verere, coniugum
                augustissime<persName>Claudiam</persName>felicem accipere in tuam; imperatoria nomina sponsa habet:
                coronatos olim Claudios<placeName>Roma</placeName>adoravi in solio; cur non seris hisce saeculis Claudias
                quoque adoret imperatrices prona in terram, supplexque<placeName>Germania</placeName>? Imperatoria nomina
                sunt, esse felicem, pium, augustum.</p>
          <p>Breve equidem, si naturam spectemus, connubium Aurorae cum Sole est. Divortium sola
                praesentia procuratur. Dum in amplexus mutuos itur, sponsa deficit; nis totam in
                splendorem luminosi coniugis verecundam immigrare nuptam dicere lubeat. Minime
                enimvero tanta iactura isthoc in negotio metuenda. Esto enim, ex variantis naturae
                vitio sudo caeruleoque coelo diuturna facies ac vita serenitatis non constet,
                supremis rebus quadam innata vertigine, ac suapte sponte magnitudine casum citante;
                stabile nihilominus in plurimos annos isthoc Aurorae et Solis connubium nobis coelum
                pollicetur; nam si in ullo, certe in hoc unico matrimonio Dei elucet artificium.
                Ipse, non alius, fabricatus est Auroram et Solem. Quasi ex solidissimo metallo
                vinculum illud affabre elaborasset.<note place="foot" xml:id="ftn13" n="13">In margine: Psalm. 78, v. 16.</note>
            <pb xml:id="F10"/>Quos
                Deus coniunxit, mors cito non separet. Utut in ceteris matrimoniis ungendis se
                habeat conciliator animorum Deus, in hoc certe augustissimo fuit singularis et
                artificiosus, gnarus utique, ex eo coniunctionem populorum ac regnorum pendere, nec
                vulgarem, sed gloriosam Imperiis nascituram sobolem. Huc facit Aurora plurimis, ut
                ipsi volunt, ab auro dicta. Quid ni ergo Solis radii e coelesti auro scintillantes
                censeantur praepotenti rerum fabro materiam praebuisse cudendae fortunae et
                felicitatis austriacae? Quicquid sit, coinugalis amor ad sacramenti dignitatem
                sublevatus accensa fornax est honestissimi aestus, qua amantes personae mutuo
                transfusae gemino in corpore unum in animum coalescunt: neque enim non Aureum
                Matrimonium esse potest Aurorae cum Sole, Solis cum Aurora. Non tam aurum auro
                simile est, quam austriacus sanguis austriaco sanguini,<persName>Leopoldus</persName>
            <persName>Claudiae</persName>,<persName>Claudia</persName>
            <persName>Leopoldo</persName>, Sol Aurorae, Aurora Soli. Sane qui Solem ab Aurora distinguunt, sic
                alterum ab altero separant, ut, quod exigunt inter utrumque discriminis, illud
                intelligant aetatis esse, vix rei dividuntur spatio temporis, consanguinitate
                aequantur. Et Aurora quid est alius, quam ipsa Solis pueritia, illiusque velut
                aetatis splendidum rudimentum? Nec temere purpureae hae nuptiae Aurorae cum Sole
                formosusque hymenaeus casu, sed voto populorum coniunctus est. Ita scilicet Dei vel
                dispositione, vel dispensatione opportune magna funera cadunt, ut pro nimiae
                temperamento moestitiae et orbis luctu sequacem paulo post secum laetitiam trahant.
                Ita Margarita cessit monili virtutum: vix enim illa supremum oculos clauserat, mox,
                quasi divinam inspexisset cortinam et diphteram humana curiositas, non ominari pro
                modestia, sed liberrime, quasi ex urna et puteo veritatis, vocalia hominum vota in
                auspicatissima verba prorumpere coepere, dum a non nemine pro currente etiamnum anno
                septuagesimo tertio salutata est</p>
        </div>
        <pb xml:id="F11"/>
        <div>
          <lg>
            <l>Claudia nova imperatrix.</l>
            <l>ab altero quompiam:</l>
            <l>Claudia imperatoris vxor.</l>
          </lg>
        </div>
        <div>
          <p>Oracula haec fuere, non vota. Mundi totius vox ac sensus in<persName>Claudiam</persName>collimabant
                iterato iudicio Paridis: detur pulcherrimae! Detur dignissimae! Raro Deus integrae
                communitatis vota sinit esse inania, si sint honesta. Quandoque coelum cum terra,
                terra cum coelo coniurat. Quos Deus ad coronas de industria educat, iis solium
                deesse non patitur; quibus manus ad sustentanda sceptra tornat, illos in throno
                collocat: quo magnis parat divina fortuna, mox etiam magnos creare incipit, ab ipsis
                teneris unguiculis orbi ostentat, cum tempore futuros maiores. In hoc felicissimo
                hominum flore et nucleo cum tu quoque sis, serenissima sponsa, prodigma in te
                siderum fidem experta es, dum coelestis illa donorum munificentia cum Austriaca in
                tertis certare visa est, iis pactis, ut si colestis regnaret in terris, non alia
                foret, quam austriaca, austriaca vero si illuc e terris transferretur, non alia
                foret, nisi coelestis. Adeo coelum ipsum ab austriacis regi ambiret, nisi terra,
                prior iam subdita, in obedientiam illam involasset, ut deinceps romano in solio
                rerum dominos haberet austriacos.</p>
          <p>Maiestas olim praecisa ac futura modo impleta etiam in tenera iam archiduce
                efflammavit tam copioso aetherearum scintillarum profluvio,<note place="foot" xml:id="ftn14" n="14">In margine: Presage signa futura
                        imperatricis.</note>ut debitum tibi prope imperatricis titulum ac
                thorum, non augustissimi imperatoris electione liberum augurarentur sagaces animarum
                sublimium aestimatores. Omnia sceptro in te hactenus praelusere. Quid enim aliud
                statim loquebatur blandus ille excelsae indolis radius, maximum in magna natis
                fortuna locupletis naturae donum, quod ut gratuito in principes influit, ita recta e
                coelo delabitur. Quid enim aliud enunciabat tenerae virtutis inaffetata lux,
                ingentium animo<pb xml:id="F12"/>rum nutrix? Ea nimirum praeiudicia sunt futurae magnitudinis
                in adorata persona prima specimina, quae utpote delicatiora blande irretiunt in
                primo flore animos hominum, ut fortius dein illa queent. Beati sive pulli, sive
                pullae statim ab ovo praesagam portendunt amplitudinem, fortunamque suam faciunt.
                Ita Aurora diei genitrix in ipsis statim cunis officiosis roseorum vaporum humeris,
                veluti totidem verecundi splendoris quadrigis in altum sublata orbi ostentatur in
                formosum spectaculum, donec in Solem desinat, et crescat in perfectum diem. Ipse
                vultus, inquilinae animae speculum, in iis regium quiddam spirat, qui frontem
                coronis idoneam nacti sunt, notaque illa maiestatis geminis superciliis, quasi
                triumphalibus arcubus, inscripta cirmcumfertur, quae in primis fidem facere, et
                delicatum quoddam vadimonium praestare solet tum sapientiae ante annos velocis, tum
                Imperii praecoce gloria possidendi. Ipsa denique viridis aetas et florentissimi
                corporis, vernantiumque membrorum amoenissimus hortus suffragium augustissimae
                sponsae dat, ut ex archiduce sit imperatrix: frontem namque tuam aliam non videmus,
                quam serenissimam, gratiarum charitumque theatrum qualis principes decet, a
                serenitate coeli mutuatam, illamque modestissimis oculis, quasi sole altero, altero
                luna, vigilatam. Erectae columna staturae sibi recti conscia integritatis austriacae
                index est, totus denique homo in femina virilis, imo heroica ad omnem decoris
                regulam compositus perfectissimae principis, inter homines summae, idea est, qua
                ambitiosa gratiae et naturae dona minime personata, sed sincerissima in aprica
                venustatis scena ad humani generis oblectationem decentissime prodeunt, quae suo
                illibatae virore et primo castitatis succo, ac cespite florentissima nulli alteri
                rectius, quam supremo in terris monarchae servari meruere, licet fragrantia sua in
                alienas quoqu regiones sparsa principes, regiosque prensatores in sui amorem
                thorumque illexerint. Tanta progiosae indolis efficacia est, tam praedabunda illi
                vis inest,<pb xml:id="F13"/>ut pretio quodam publico corda trahat sequacia, et quadam
                amoris piratica captiva populorum lumina in vincula coniiciat, adque animorum
                rapinam emissa devotas sibi voluntates ad obsequium subigat. Illa illa vultu,
                oculis, voce studia omnium ad sui venerationem cirmagit, non in patria modo, sed
                actione quadam in distans, ubicunque Sol currit, aut dies nitet, in ultimam
                deficientium terrarum fugam, desiderium suum extendit. Atqui tot inter honesta vota
                aliorum potior ille esse debuit, qui sceptro et coronis prior orbem terrarum ceu
                imperatorium malum praepotente manu sustentat<persName>Leopoldus</persName>. In te una arcana
                dominantium consilia, quae turbam alias fugiunt, et maiestatis latebris recondita
                publico abstinent cum voce populi er orbis suffragio conspirarunt. Et quae tandem,
                obsecro, supremo in imperio capite persona dignior erat, nisi dignissima? Quae
                similior, nisi simillima? Patet in omnes capacissima illa augustissimi caesaris
                regnatrix mens, quam orbi integro vigilantem nihil improvisum, incogitatum nihil
                praetervehitur. Rarum, et prodigio non terrestri, sed coelesti affine pluribus
                visum, ac creditum, in tam exulcerato afflictoque saeculo, tam ambiguos inter,
                coloratosque mores in aetate nec dum provecta tantam imperatricis prudentiae
                maturitatem eluxisse, veterana adeo consilia fortunam hactenus aut prohibuisse, ne
                noceret, aut in nocendi procinctu stitisse. Una Caesaris optimi maximi coniugis tui
                pii, iusti, felicis, serenissima sponsa, una, inquam, sapientissimi imperatoris
                virtus, publica veluti anima, ac eminens spiritus, quacunque diffusus labantibus
                rebus hactenus pro fulcro fuit, temporumque acerbitatem lenivit. Et quid ni tantum
                coronatum heroem tanta non deceret heroina? Cui similem orbis hodiernus non novit:
                cuius prudentia cum affabili morum comitate et clementia maritata felicius utique
                nubere haud potuisset nisi Imperatorum sapientissimo, clementissimo. Quo autem
                regantore sub Caesare (ut de clementia<pb xml:id="F14"/>dicere incipiens pergam) uberiores
                sanguinis feriae, et fractae sola mansuetudine audaciae languor copiosior fuit? Cum
                natassemus in lacrymis, prioribus annis in sanguone nostro lascivientibus,
                longissimo spatio sub isthoc augusto limpidissima nobis fluunt saecula tacitis sub
                victoriis eo magis gloriosis, quo remota semper et aversa in hostes belli sede
                pacatiores illae sunt, minusque streperae.</p>
          <p>Historiis traditum reperimus, militares olim reges et caesares molliori regiarum
                filiarum connubio, ac subtiliore indole mitigatos, bellico non nihil de genio et
                austeritate naturae remisisse, seque ipsos quodammodo dedidicisse. Ita<persName>Constantinus</persName>ab<persName>Helena</persName>,<persName>Clodovaeus</persName>a<persName>Clotilde Burgunsa</persName>(austriaco sanguini ac monarchiae inserta
                natione) ad meliorem humanitatem cicuratus est. Non eo haec dici cogita, serenissima<persName>Claudia</persName>, quasi coronatae<placeName>Austriae</placeName>lenitatis quiddam deesset.<note place="foot" xml:id="ftn15" n="15">In margine: Clementia
                        austriaca.</note>Nimia potius ea foret, si vitium in clementiam cadere
                posset, cum sit erga hostes etiam prodiga: Similitudinem reperis in augustissimo
                sponso, non facis, parem ipse in te agnoscit, quam habet in se. Tametsi augustissima
                Aurora tua rubeat, purpurae ille color est, non sanguinis, verecundae virtutis
                index, non iracundiae, aut belli typus. Si negotium tibi cum iustitia foret, rore
                iudicium definires, non sanguine, ad macellum humanae carnis ingenito misericordiae
                pigmento erubesceres. Ita per omnia similes geminae clementiae sponsi et sponsae,
                velut in concavo speculo sibi mutuo obviae reciproco intuitu sibi quoque
                implicantur, inque seipsis defixae admiratrices haerent. Adeo fortunata haec nostra
                saecula sunt, ut orbis noster tam sacer, quam profanus a meris clementibus
                administretur, hinc Clemente X summo pontifice, inde<persName>Leopoldo</persName>inter imperatores
                austriacos Clemente XV, accedente augistissima coniuge<persName>Claudia</persName>in omnes (pauperes
                praesertim) sine numero clemente. Tanti refert, serenissima<pb xml:id="F15"/>
            <persName>Claudia</persName>,
                exemplo tuo pompam coelestis gynaecei non aliunde, quam a virtutibus, domesticaeque
                clementiae imaginibus accersere. Felix coniugium, quod ab<placeName>Austria</placeName>petitur. Nihil
                illa vel mediocre in coronis profert. Ab eo tempore, quo ex eucharistica spica
                adolevit selectissimae farinae divinum hominum genus, mundi pars optima, paleas non
                habet. Illa, non alia magis orbis familia etiamnum hodierno dominatricis potentiae
                    saceulo.<note place="foot" xml:id="ftn16" n="16">In
                        margine:<placeName>Austria</placeName>venerabilis sacramento addicta.</note>
          </p>
          <p>Post sacras sua regna videns miratur aristas.<note place="foot" xml:id="ftn17" n="17">In margine: Virgilius Ecloga I.</note>
          </p>
          <p>Quodque in tanto rerum fastigio, et maiestatis apice collocatam se videat,
                divinissimi sacramenti oeconomiae et frumento electorum acceptum refert. Non potest
                autem ex illa caelesti radice et fundo non optimae notae virtus pullulare. Divini
                quiddam saporis ex eo convivio in<placeName>Austriam</placeName>redundavit pro orbis condimento, cum
                nullus inde nascatur, nisi coelum sapiens. Non minus felix hic<placeName>Austria</placeName>, quod in
                terris solia impleat, quam quod ibi triumphales coronas multiplicet, utrobique
                gloriosa, isthic virtutibus, ibi sanctorum meritis: hic terram habent e nutibus suis
                pendulam, ibi coelum benignum quia benigni.</p>
          <p>Raro magnorum parentum filii, aut natae a fonte suo degenerant, ex austriacis
                    nemo.<note place="foot" xml:id="ftn18" n="18">In
                        margine: Virtus parentum in filiis.</note>Vultus saepe nostri in
                effigiem parentum traneunt. Posthumus sape in facie prolis spirat pater, superstes
                ludit mater. Quod si ergo in mentem venit serenissimi progenitoris tui Ferdinandi
                Caroli, dubium esse non potest, hominum te natam esse praestantissimo,
                eminentissimo, decisa iam pridem naturae praerogativa est, patre austriaco, Medicea
                matre excellentissimum temperamentum in prolem transfundi. Nihil magna<placeName>Florentia</placeName>dat, aut habet, nisi sit florentissimum.</p>
        </div>
        <div>
          <lg>
            <l>O patre pulchro filia pulchrior,</l>
            <l>Magni fluenti sanguis amabilis</l>
            <pb xml:id="F16"/>
            <l>Opus venustatis creatae</l>
            <l>Nobile, prodigiumque formae!</l>
            <l>Scintillat in te semideus pater,</l>
            <l>Et magna mater, numina saeculi,</l>
            <l>Avique formosi relucent</l>
            <l>Austriaca radiante fronte.</l>
          </lg>
        </div>
        <div>
          <p>Quotquot florentino austriaca stirpe feruntur, tales sunt quos facere toto suo
                artificio natura non posset maiores. Eruptura suo tempore heroica virtus ipsis mox
                in cunis eloquens quasi per rimas prospectat praesago fulgure. Nihil ibi ignavi
                frigoris, ubi generosus sanguis instinctus in venas effervet ad gloriam saeculorum.
                In tenero etiamnum eorum pectore leguntur magnorum moliminum tenellae curae, et
                coronatorum negotiorum pondera delineantur. Ex quo sanguine cum serenissima sponsa,
                altera magna illa Medicea Claudia, orta sis, felicem austriacorum insignium campum
                appello, in quo tam gloriose florentinis pilis a natura et gratia, binis sororibus,
                lusum est.</p>
          <p>Liceat porro mihi tantum de tua, qua in omnes te porrigis, benignitate cofiso, ut
                grande nuptiarum tuarum mysterium evolvam, teque cum Leopoldina Mediceae Claudiae,
                aviae tuae filia, cuius ex fratre neptis es, decantato illo formae miraculo
                conferam. Parallelus est tibi cum illa thalamus, et, quod caput rei est, parallela
                virtus Imperatrice digna. Illa Leopoldum Archiducem parente, tu Leopoldum Caesarem
                coiniugem habes. Illa Leopoldina ex baptismo prodiit, a patre nomen sortita, tu re
                ipsa a Leopoldo coniuge Leopoldina mihi vocabere, ex eodem sanguine, eadem domo
                progenita. Illa Ferdinando III Caesarum gloriosissimo nupsit, tibi Ferdinandus
                parens obtigit principum florentissimus. Ex tanto sanguine quae alia prodires, nisi
                gratiarum Pandora? Cui alteri nuberes, nisi augustorum augusto?</p>
          <pb xml:id="F17"/>
          <p>Qui naturae arcana examinant, experentia deprehendere miram Oceanum
                inter, fluviosque ex mari exsudantes commercium. Foedus inter partes ab ipsa natura
                ratum ita se habet, ut orta ex aequore flumina oceano aquarum regi obaerata fluant,
                donec post immensa terrarum spatia, ambitusque sui itinera rursus in mare ingressa
                se ipsa in tritum pendant, et ad principium redeant ampla aquarum societate
                ditissima. Si hoc aquis usitatum, cur non idipsum et sanguini liceat, qui suis
                venis, totidem velut canalibus et ripis quasi coercitus roseo alveo per corpus
                humanum stagnat, decurritque. Habet tuus perinde sanguis, serenissima<persName>Claudia</persName>,
                gratiosum in natura fundamentum. Dicamus, caesaream Austriae domum, orbis
                dominatricem oceani instar se habere, ex quo, quicquid gloriarum uspiam reperitur,
                in medias eiusce domus familias, ceu totidem ex mari decerptos honorum fluvios
                effluit. Ita comitatus<placeName>Tirolis</placeName>a cetero corpore benignissime avulsus serenissimo avo
                tuo<persName>Leopoldo</persName>, masculisque eius posteris in perpetuum concessus novam quodammodo
                Austriam excitavit, aliamque, licet non diversam, lineam ortus est. Modo vero cum
                exarescente illa mascula<placeName>Tirolis</placeName>vena (quae vel naturae invidia, vel dei ter opimi
                maximi inaccessa humane cogitationi dispositio est) in<persName>Sigismundo Francisco</persName>extincta
                praeter spem sit repentina successio, idem sanguis in te, serenissima sponsa,
                serenissime bulliens placidissimo fluxu ad suum principium redit, ut, unde exierta,
                auspicatissimo rursus connubio cum mari honorum se maritet. Ad eundem morem
                roscidae, faecundaeque nubes iterum in mare cadunt, unde ortae natalem suum
                recensuere, ut ad pristinam dignitatem radiante Solis benignitate omnia ad seipsum
                trahente, sublatae priori fastigio gaudeant. Restituis proin te Caesari Leopoldo a
                quo serenissimum avum tuum Leopoldum Tirolis comitem, te tuaqeu acceperas, ut plane
                spes maxima, imo praegnantisssima inde exurgat, non<pb xml:id="F18"/>modo tua foecunditate
                provisum iri imperio, sceptris, et coronis<placeName>Hungariae</placeName>,<placeName>Bohemiae</placeName>, sed et collapsam per
                mortem<placeName>Tirolis</placeName>lineam tuo ex utero suscitandam instauratum iri. Quo ille respexisse
                censendus est, qui augustissimo coniugi tuo per te felicissima omnia hoc etiamnum
                anno auguratus est:</p>
        </div>
        <div>
          <lg>
            <l>Leopoldo imperatori</l>
            <l>novo nupto nova fortuna,</l>
            <l>et gloria</l>
          </lg>
        </div>
        <div>
          <p>Quae vero melior fortuna optari quibuscunque vaticiniis posset, quam illa anni
                labentis chronostica,</p>
          <p>Claudia imperatrix fortuna,</p>
          <p>In qua quidem imperatrice Margaritam non amissam, sed commutatam, cum gaudio,
                agnoscimus universi. Et revera dulcissimum Aurorae nomen hoc ipsum pollicetur.<note place="foot" xml:id="ftn19" n="19">In margine: Aurora
                        foecunditas celebrata.</note>Ad Auroram redimus. Aurora, inquam, non
                nisi serenissimorum liberorum parens, et pulcherrimae prolis genitrix est: tot illa
                liberos, quot Soles et dies per annum parit purpuratos, paludator, trabeatos.
                Nonnisi in purpura haec mater parit, Reginarum more. Ita nihil non magnum ab Aurora
                tua expectamus. Deus dabit augustissimae domus tuae et protector et amator, ut
                uterum tuum maiestate alias iam foetum cernamus et foecundum. Imperatoribus et
                coronis implendus in dotem integrum orbem feret austriacis regnandum: in eo enim
                articulo iam sumus, ut ad felicitatem augustissimae familiae deesse videamus nihil,
                quam numerum. Unico enim illo gaudio, orbisque solatio modo destituimur, ut videre
                ex aliquo tempore nequeamus parvos et teneros Austriae Iulos lactari in purpura,
                perreptare per solia, inter magna Sceptrorum crepundia lusitare. Incivilis hactenus
                mors eam nobis felicitatem invidit. Quis autem venerabilior sub Sole sanguis, quae
                maior origo, austriaca? Visa illa pretiosissima purpura animandum germanum orbem
                nibi pol<pb xml:id="F19"/>licemur: talionem quippe norunt sidera; ut, cum binos iam
                dulcissimos filios ex utero Margaritae in coelum submiserit<persName>Leopoldus</persName>, tot, ac
                plures recipiat ex tuo pro terris, quas possidet amplissimas. Cur enim liberalitatem
                coeli non praecipere possimus, quae tanta fuit, ut quandoque coniurata etiam
                miracula impenderit vel servandae, vel dilatandae<placeName>Austriae</placeName>. Divino aperto aerario
                (quod non nisi in magnis casibus Deo usitatum) prodigiorum sumptus et impensae pari
                saepissime moneta exhibitae, ut gloriosissima illa domus persisteret, inter adversa
                semper fortior. Habet<persName>Leopoldus</persName>patrocinantes sibi superos, suique solicitos
                angelos, qui gladiatoria quadam dexteritate destinatos a malevolis in caesareum
                caput ictus quam peritissime hactenus obiecto clypeo aut excepere, aut intentato
                quoque lacerto elusere. Ea de causa<persName>Martinus Stredonius</persName>vir notae sanctitatis ac
                prophetico spiritu celebris<persName>Leopoldum</persName>imperatorum phaenicem appellare solitus, et ad
                maxima quaeque a Deo reservari professus es, attibutis illi gloriosi Iobi verbis:
                cum te consumptum putaveris, orieris, ut Lucifer. Requiesces, et non erit, qui te
                exterreat, et deprecabuntur faciem tuam plurimi, Iob CII, v. 17 qua loquendi methodo
                allusisse videtur ad rebellium insidias Dei providentia occupata, et suffocata in
                ovo cruenta consilia, quae ante tempus detecta publico dein iustitiae gladio fuere
                mulctata. Phaenicis est, ab ipsis flammis magis inclarescere, quam conflagrare, et
                immortalitatem lucido velut tumulo redimere. Leopoldus imperatorum phaenix in mediis
                rebellionis incendiis fumante scelere intactus, rubum illum ardentem incombustum
                (plantarum et arborum phaenicem) imitatus est, usque adeo, ut inde mali nihil,
                splendoris vero plurimum retulerit.</p>
          <p>Quod si ergo inter perfidorum machinas et venenatas mortes divina excubitrix
                solicitudo vitae Imperatoriae in tempore vigilavit, nonne reservatum credemus ad
                Augu<pb xml:id="F20"/>stissimi sanguinis et gloriosi alvei propagationem clarissimum superis
                caput, ad quam aptissimum instrumentum te Deus assumpsit, ut esses electa ex
                millibus, et ferres speciosos prae filiis hominum, austriaci coloris Narcissos ac
                Hyacinthos, Aurorae exemplo, quae, utpote coeli flora, paradisum quoque in terris
                seminat:</p>
        </div>
        <div>
          <lg>
            <l>Summo mane puerpera,</l>
            <l>Cum croceis Aurora nitet placidissima cunis,</l>
            <l>Illustrem sobolem parit,</l>
            <l>Infantis genitrix Solis, teneraeque diei</l>
            <l>Praegnans mater amabilis,</l>
            <l>Vadit in amplexus nati, sobolisque venustae</l>
            <l>Se totam radiis cremati:</l>
            <l>Tot proles parit illa, dies quot parturit anno</l>
            <l>Claro progenitos thoro:</l>
            <l>
              <persName>Claudia</persName>non aliter magno foecunda marito</l>
            <l>Plures austriacos dabit,</l>
            <l>Qui valeant omnes Soli certare sereno, et</l>
            <l>Orbem pascere lumine.</l>
          </lg>
        </div>
        <div>
          <p>Ita cum Aurora non spem modo facis orbis expectationi,sed cum gloriosa Machabaeorum matre, nesciente, quid in uteri sui officina
                efforniaret Deus, omnia tamen pignora sua coelo adscribente vadem nobis constituis
                providentiam divinam, quae tantum sanguinem mundo non subtrahet, sed factas mortes
                novo augustissimorum liberorum foetu compensabit.</p>
          <p>Longa subinde coeli siccitas a Deo permissa legitur, ut, a quo fonte speratum manaret
                beneficium, pluensque dein gratia clarius appareret. Occlusus plurium matronarum
                uterus, Annae, Elisabethae, temporanea quadam obseratus sterilitate est, Deo ita
                iubente, ut praestantiore et firmior paulo post sobole germinaret, ac cum nobilium
                plantarum foenore refloresceret. Operose scilicet Margaritae pariunt, cum gemmas
                enituntur, nutricioqie polo educant plurium annorum patientia. Feliciores nobis<pb xml:id="F21"/>Claudias felices polliceamur. Erit, erit tempus, ut<persName>Claudiam</persName>felicem augustam
                ab augenda vivente<placeName>Austria</placeName>nominemus, uti caesares augustos ab augendo imperio dici,
                pluribus historicis consignatum legimus. Iniurii in Auroram foremus, si timide de
                illa sentiremus. Uti enim Aurora, dum oritur primisque radiis terras pingit, et
                roseis, ut ita dicam, prunis coelum accendit, restituere quodammodo videtur res
                omnes, quas latrocinio noctis ereptas ante caligo, furtis alias favens, subtraxerat,
                ita tu, serenissima sponsa, spes omnes<placeName>Austriae</placeName>, mortuos intra breve tempus tot
                heroes Ferdinandos, Carolos Josephos, Sigismundos, Wengeslaos, quasi epallentia in
                mortem sidera tuo iubare revehes in pristinum Solis splendore, ut orbi luceant, et
                regnatores oculos in mundi utilitatem circumferant.</p>
          <p>Memini, antiquos olim patres ad longam improlis coeli siccitatem damnatos ferreum iis
                vocibus firmamentum solicitasse:</p>
          <p>Rorate coeli desuper, et nubes pluant Iustum!</p>
          <p>Non a Sole totius alias foecunditatis parentes exigebant divinum foetum, orbis
                restauratorem. Mitius est, et dulcius ad matrem confugere, ab Aurorae utero generis
                sui auctorem flagitabant. Rorare coelos iusserunt, donec egrederetur ut splendor
                Iustus, et servator, ut lampas accenderetur: verbo Solem illi ab Aurora mendicabant.
                Videbit enimvero clementissima<placeName>Austria</placeName>paulo post oculis suius simile quid ab Aurora
                sua impetratum, quando post annos non multos filios suos mansuetissimos, nihilque a
                prisco genio degeneres conspectura est in circuitu mensae suae, sicut novellas
                olivarum mitissimos, clementissimos assistere eucharistico Deo, qui hactenus erga
                nullam gentem sub orbe visam magis sui communicativus (ut clarius, minus tamen
                latine loquar) notatus est, quam austriacam. Certe omnem potentiam et robur
                populo<pb xml:id="F22"/>rum ab hac una divina spica, coelique annona suxit Rudolphus I
                hodiernae<placeName>Austriae</placeName>fundator, propagataque in totum genus suum divina illa
                eucharistici faris orexi nobilem heroum segetem, gloriarum messem sanguini suo
                implantavit in coronata plurium sive granorum, sive regnorum spica Leopoldo
                fortunatissime superstitem. Ante filios vero videbit admirator et adorator orbis
                caesaream coniugem dignissimi monarchae uxorem dignissimam sicut vitem abundantem.
                Ubi enim auspicatius vites gemmarent, quam in feracissima pietatis aula, ubu mera
                cymelia sunt, orbis gemmae ac monilia, verbo, ubi Margaritae antehac regnarunt? Ubi
                coronae sunt, locus gemmarum est, nullibi gloriosius ardent in annulis gemmarum
                reges carbunculi, quam ubi imperatoris digitos nacti sunt induendos lapides ii,
                pretiosi manuum coronatores. Gemmas, quibus oriens grandinat, non tam solidas
                novimus, quam hactenus fuerint Austriaci, nec pretiosa maris arbusta corallia tam
                verecunda deprehendimus, quam modeste pudicas Austriae heroinas, easque inter
                principem Auroram Claudiam experti sumus. Dicam libere, quod sentio tenere,
                austriaco deo, summo legis sacerdoti, cordi esse, et, rationalis instar, ab ipso ad
                pectus geri tot lapillis expressos, quot personis serenissimi fulgoris gemmea domus
                constat.</p>
          <p>Laetissimum de gemmis argumentum ingressi, nolumus eius laetitiam Cleopatraeo aceto
                profanare, quo Aegyptia regina nobilissimum par unionum, gemmeos fratres fregit in
                sitim, maceravit in poculum. Nihil acidum habet Vitis Austriaca suavissime gemmans,
                quae plena nectare et ambrosia scaurit ad orbis palatum ingenita quadam dulcedine
                satiandum. Mundi condite miserias, Austriacis proprium est. Aevi ac saeculi vulnera
                infuso vino et oleo (a cuius fructu multiplicati sunt) consanare norunt non aceto
                pro<gap/>. Gemmae hae coronis debentur, u<gap/>publica adoratione fulgeant, debitaque
                maiestate scintil<pb xml:id="F23"/>lent. Quare cum Aurorae lacrymae vulgo in gemmas
                converti scribantur, dicamus serenissimae quoque Aurorae tuae thronos ex tot tuorum
                mortibus ac novissime margaritae obitu conceptos non posse non esse gemmeos, qui suo
                tempore concrescant in pretiosam sobolem, ac solidos fundamenti austriaci lapides
                mundo tam pretiosos et niveae firtunae calculos, quibus publici boni perennitas
                nititur. Liberale certe id beneficium est a munifica natura Aurorae concessum, ut
                gemmae oceani ac Solis filiae e coelo sudentur obstetrice Aurora. Tanti est, gemmeam
                orbis ambitionem et pompam sumptuoso Aurorae puerperio deberi. Ut proin dignissimae
                Unionum nativitati et spectaculo interesse velimus, ab ipsa Aurora invitamur, quae
                nobiles lapides influxu suo lactat, et verecunda ubera porrigit lactenti gemmeae
                soboli.</p>
        </div>
        <div>
          <lg>
            <l>Summo mane, dies cum se lacrymante propinat</l>
            <l>Nectare libandam, chymica fornace relucens</l>
            <l>Auri opifex Aurora flagrat, reparatque tabernam,</l>
            <l>Ut pretiosa metalla coquat, gemmasque coloret.</l>
            <l>Sic diva aggreditur ludum, scenamque placentem</l>
            <l>Inflammat coelum vivacibus undique prunu,</l>
            <l>Et tenero passim scintillans lumine nectat:</l>
            <l>Succedunt molles radii sine vulnere montis</l>
            <l>Illaeso scopuli dorso, Phoebique sagacis</l>
            <l>Lux taciturna petra terebrat, succoque recente</l>
            <l>Subtilis pincerna dies irrepit in antra</l>
            <l>It comes Aurora, et radios attemperat unda</l>
            <l>Ac matutini disseminat ubera lactis.</l>
            <l>Advertunt gemmae praentis numina dive,</l>
            <l>Matricemque favo referant, conchylia pandunt.</l>
            <l>In geminas patefacta fores, pulchramque salivam</l>
            <l>Purpurei Solis, splendorisque oscula lambunt.</l>
            <l>Lux ea rore natans, mixta cum nectare flamme</l>
            <l>Sunt alimenta onychum docili cratere repostis</l>
            <l>Fax instillatur gemmis sincera: refulgent</l>
            <pb xml:id="F24"/>
            <l>Imbibito cupide Phoebo: florente Smaragdus</l>
            <l>Gramine paestanos imitatur fulgure campos,</l>
            <l>Ardet in obscura carbunculus Embrio rupe,</l>
            <l>Et tenerescentem servat sub carcere lucem.</l>
            <l>Hoc opus, hic labor est Aurorae: gignere gemmas.</l>
            <l>Non aliter, regina, tui de coniuge Sole,</l>
            <l>Austriacaque trahent nati genitrice talenta</l>
            <l>Gemmea: purpureum casta sub mente pudorem,</l>
            <l>Candoremque animi, purumque adamante nitorem:</l>
            <l>Nam veluti formosus Onix sub divite terra,</l>
            <l>Materno veluti gremio (pellucidus infans)</l>
            <l>Gemma cubat, sitiensque poli, coeli oscula lingit,</l>
            <l>Assiduoque tepens nutricia sidera gustu</l>
            <l>Imbibit, illustri donec matura coronae</l>
            <l>Ipsa paludato residens diademate regum</l>
            <l>Splendeat, et vigili scintillans se face prodat,</l>
            <l>Sic tua, quam coelum fundet sibi fertile prolem,</l>
            <l>Iner Arvos, magnosque abavos, illustria stirpis</l>
            <l>Numina, et antiquas numeroso stemmate ceras</l>
            <l>Illico fulgebit radiis, vincetque Pyropos,</l>
            <l>Caesareas inter lauros, mundique columnas,</l>
            <l>Atlantesque orbis magnis par ire Rudolphis</l>
            <l>Gestiet, et Carolos factis aequabit avitis.</l>
          </lg>
        </div>
        <div>
          <p>Cum rerum opifex aedificato mundo, eundem auctum et habitatum cuperet, foecunditatem
                de suo impertiisse, imo imperasse orbi legitur: quare ilico populosus altilibus aer
                volatili remo sulcari caeptus est; terra, vastum illud divinae potentiae theatrum,
                hominum imprimis, quadrupedumque ferax, multiplici animalium, germinum, florumque
                quasi scenico apparatu frequentata est, relicto etiamnum dubio, necdum satis
                discusso, maiusne miraculum foret orbis creatio, an ipsius sua in foecunditate, et
                perpetua successione conservatio. Ita omni prorsus admiratione dignum est, videre et
                expendere maria, patremque oceanum, dum nun<pb xml:id="F25"/>quam sobole caret, sed tot
                filios numerat, quot fluvios ex gremio suo erumpentes. Quam diu mare fluet, tam diu
                inde quoque manabunt nepotes rivuli. Quod si modo ad stemmata foecunditatem illam
                transferre placeat, prodigium foecunditatis prorsus mirabile deprehendemus in
                excitata, conservata, propagata<placeName>Austria</placeName>prae omnibus coronati sanguinis lineis, quae
                sua serie non intermissa ad haec nostra tempora pervenere. Felix<placeName>Austria</placeName>, uti deo
                augustae prolis largitore triumphat, ita et sanguinis antiquissimi gaudet
                propagatore. Prima austriacorum ducum extincta domo, subrogata est illustrior
                habspurgica, quae a deo potenter et copiose irrigata, coelo incrementum dante, ex
                comitibus subito excrevit in Caesares, Samsones imperii fortissimos, laureator
                imperatores, diadematos reges, coronatos archiduces. Ut compendio probemus, quod
                diximus, eruditam ex libris foecunditatem<placeName>Austriae</placeName>, ceu grandem oceanum in modicum
                opusculi huius scrobiculum colligamus. Inveniemus unam Habspurgicam lineam
                lectissima propagine plenissimam. In ea mares ex probabili auctorum calculo
                septuaginta quinque, factis,<note place="foot" xml:id="ftn20" n="20">In margine: Phospherus austriacus in
                    prolegominis.</note>quam nomine notiores, exceptis iis, quos invida saepe
                magnis spebus mors a sacris mox cunis recens baptismo natantibus praecoces coelo
                transcripsit, orbi monstratos quidem, non plene tamen indultos, florum quorundam
                exemplo, quos delicata natura brevi aevo contenta grato colorum ludo cicumfert ad
                solatium, fructum autem ferre non sinit. Hos inter heroum principes sunt grandia
                nomina, Rudolphi septem, Friderici octo, Alberti septem, Maximiliani sex, Caroli
                octo, Ferdinandi undecim, Philippi quinque, Leopoldi sex, Ernesti tres. Caeteri:
                Hartmannus, seu Hermannus, Meinradus, Otto, Henricus, Ladislaus, Georgius,
                Wilhelmus, Christophorus, Franciscus, Mathias, Wenceslaus, Sigismundus singuli,
                singuli.<pb xml:id="F26"/>Neque multum numero impar heroinarum austriacarum series
                recensetur, quas gloriosis thalamis elocatas Deus aut pulchra prole parentes
                effecit, in exterarum coronarum solatium, aut sublimi virtute praeditas idem
                coelestis animarum Sponsus voluntario saeculi repudio sibi lucratus divino servitio
                addictas, piissima morte functas cum sanctitatis fama ad se evocavit triumphantis in
                coelo gynaecei decora et ornamenta praeclarissima. Ex iis fuere Juthae, sive ut alii
                vocant, Guthae duae, Catharinae novem, Isabellae sive Elisabethae decem, Margaritae
                septem, Annae octonae, Eleonorae quatuor, Helenae duae, Mariae novem, Ioannae binae,
                Agnetes quatuor, Magdalenae tres, quarum penultima regii parthenonis halensis
                fundatrix, postremo vero tua, serenissima Claudia, piissima soror innocentissima
                morte defuncta in communi patriae luctu praecoce fato, matura tamen virtute, velut
                acervus tritici, illata tumulo, meliori aeternitati transcripta est. Caeterae:
                Euphemia, Mechtildis, Hedwigis, Clementia, Chunegundis, Barbara, Ursula,
                Constantia, Caecilia, Renata, Leopoldina fuere singulae, unoque comprehensae numero
                universim septuagunta et una, omnes Deo charissimae animae. Haec de laudatissima
                faecunditate austriaca utriusque sexus meminisse placuit.</p>
          <p>Quoniam vero suavissimum ante Aurorae argumentum ingressi sumus,<note place="foot" xml:id="ftn21" n="21">In margine: Aurora noctis finis,
                        dici principium.</note>a quo paulisper defleximus, operae pretium erit
                eidem immorari ad plenam usque Solis praesentiam. In id praesertim adornatur
                coelestis Apellis Solis filia, et purpurea orientis syren, ut discorde ludente
                colorum emblemmate, quasi polymito opere, pigmentata ad mortalium oblectationem et
                oculorum suspendium, noctis inter dieique confinia luceat tenebrarum expultrix,
                caliginis profligatrix, finis noctis, diei principium, et redivivi luminis origo.
                Finiit, serenissima<persName>Claudia</persName>,<pb xml:id="F27"/>pullatum ex Margaritae funere luctum, qui
                maerenti<placeName>Viennae</placeName>, et aulicis corporibus nigram vestium nubem iniecit, Imperiumque
                quasi obortis recenter tenebris vestiit. Adeo magnorum siderum eclypsis ad plura se
                regna porrigit, exque occasu augusti planetae tenebrae prope fiunt super universum
                orbem. Exemplum Solis (qui non isthic tantum tenebras facit, ubi occumbit, sed
                ubique) magna imitantur funera, quae non tantum ibi deplorantur, ubi iacent, sed
                quam late, et quo usque cognita sunt. Tenuis certe flammula parce micans, dum
                extinguitur, non nisi exili loco, quem illustrabat, noctem infert, at vero magna
                illa coeli fax, ubi occiderit, orbem caligine obvolvit. Privatorum domestici
                duntaxat obitus paucis familiis luctum indicunt, in publico occasu principum totus
                orbus mulctatur, urbesque, provinciae, et integra regan maerent. Certe ex<placeName>Germania</placeName>in Hispaniam usque cum fato Margaritae nubes illa pertinuit gaudiorum violatrix,
                quae more solito non nisi adventu Aurorae perfugari valuit. Ea oriente et simul lux
                imperii exoriri, et melior salutis spes revirescere caepit: nam, quemadmodum cum
                surgente Aurora omnes volucres surgere, se se pectere, musicumque rostrum in cantum
                acuere, vocem erudire ad artem consuevere, ita caesareae aquilae (regale avium
                genus) Tirolensis praesertim rubra, deae suae Aurorae concolor, excitatae rursus in
                grandes spes sunt ad imperatorium<persName>Claudiae</persName>iubar, cui amaenissime stantibus solidis
                oculis deinceps inhaerent; cum mos illarum sit Solem firma ac pertinaci acie bibere.
                Quid autem mirum sit, aquilas ibi congregari, ubicunque non unum, sed gemina augusta
                corpora fuerint faustissimo thoro socianda? Eam ob causam nonnulli Auroram quasi
                avium horam dictam esse contendunt,<note place="foot" xml:id="ftn22" n="22">In margine: Aurora avium hora.</note>me quidem
                minime invito, quem utique ad tam auspicatum quoque concentum et aquilinum clangorem
                expergisci decet ad salutandam cum Persis Auroram, et demerendam Solis orientis
                pueritiam. Quare<pb xml:id="F28"/>cum opportune mentio avium inciderit, patieris, serenissima<persName>Claudia</persName>, ut opusculi huiusce nostri obligationem, suamque Jesu Societas, quam
                tenerrime amplecteris et amas, brevissime tibi exponat.</p>
          <p>Rectissime ille censuit, qui religiosas familias totidem quasi Dei aviaria
                appellavit: voluntaria namque votorum cavea capi faciles, seipsos Dei oblectationi
                quasi clatrant, et totum hominem ad virtutum concentum Deo commodant, Domino suo
                psallunt, et ceteris silentibus Deum vocali semper virtute laudant, pennata mente se
                in altum librant et avium exemplo aethereae conversationis sunt. Quis autem nostrum
                in tanto beneficiorum cumulo ad publicum orbis plausum taceat? Quis in publica orbis
                laetitia obmutescat? Quid domi luscinias alit nunquam cantaturas? Otiosas
                religiosarum volucrum ac domuum fundationes dico, quae non quandoque praeter divinas
                panegyres in suorum quoque fundatorum laudes sunt disertae, ubi publica id
                celebritas exigit. Naturae benevolae vim infert, qui vult, ut aviculae, ad hoc
                nutritae superata hieme benefactricem suam Auroram, et vernum suum Solem non quam
                suavissime salutent. Cum nox tacet, silentium etiamin his toleratur, et levis est
                beneficiorum dissimulatio citra ingrati animi noxam, ubi vero primulum Sol pungit,
                et limitanea noctis Aurora coelo se infert, indignum foret, si volucres in concentum
                non assurgerent, in musicam non emicarent. Grande nobis quoque in gloriae theatro
                propositum est, sed facultas tenuis, lingua impar, fatiscens penna, stridulus
                calamus: praestat nihilominus publicis orbis votis concinere pleno choro, ut cum
                pluribus audiamur, quam voce sola non satis emuncta, et audiri refuga conticescere.
                Regiis scilicet tubis clangentibus licet in pretio non sint absurade fistuale,
                nihilominus tamen quandoque varietatis gratiam habent. Enimvero si facultas animo
                responderet, operae pretium foret, ut sacratissimae Austriae domui Chrysologi
                fieremus, aurum argentumque loquere<pb xml:id="F29"/>mur, aut cum Amohione selectissimae venae
                marmora eloquentia nostra conveheremus ad struendum virtutis honorisque templum:
                Imagines docili argento, auroque ductas, perenni fusas aere, mettaloque aetatem
                passuro excoctas statuas poneremus, si transfundendi verbale aurum in solidam massam
                chymica quaedam daretur in rerum natura: colossos erigeremus, quorum proceritatem
                visus humanus ascendendo fessus non assequeretur: obeliscos ultra omnem
                excelsitatem, quae manu fieri potest, fastigiatos, et gigantaeos arcus coelo se se
                miscentes statueremus triumpho tuo, nisi id maioribus relinquendum aerariis
                religiosa frugalitas suaderet. Exemplo scilicet aedificare homines, non regia
                palatia coelo minantia, religiosorum est. Animorum structuram profitemur, nos nosse,
                et mentium ruinam e solo excitare didicimus, non vasta saxorum pegmata sumptibus
                nostris moliri. Aliud proin aedificium damus: vicaria verba marmori substituimus,
                verba verbis imposita calcis instar candidissima, ac sincerissima labili quamvis
                fundamento, quia vocali, iniicimus, ut aeternitati nominis austriaci aedificemus.
                Nobis namque, ut par est, satagentibus</p>
        </div>
        <div>
          <lg>
            <l>Semper honos, nomenque ingens laudesque manebunt</l>
            <l>Austriacae, et libris heroica stemmata vicent.</l>
          </lg>
        </div>
        <div>
          <p>Grandis quidem est in omnes benefica austriacorum munificentia, et Solis quiddem
                habet, qui bono publico splendens numero beneficiorum se publicat. Auctarium
                virtutis illud est, quod beneficia non tantum concedat, sed obtrudat, etiam non
                petentibus liberalis, cum sicat satis charo emi, quicquid rubore (qui postulantium
                sanguist est ex vulnerato corde, torquente necessitate in vultum erumpens)
                comparatur. Grandis, inquam, est in omnes austriacorum beneficentia, sed in miniman
                Jesu Societatem usque ad invidiam prorsus singularis,<note place="foot" xml:id="ftn23" n="23">In margine: Maxima austriacorum
                        beneficia in Societatem Iesu.</note>utpote quae sub ulnis augustissimae
                domus et alis per<placeName>Germaniam</placeName>in eum splendorem adolevit. Quare prae ceteris novit
                illa, serenissima<pb xml:id="F30"/>
            <persName>Claudia</persName>, quantum ipsa vel Soli lineae tuae per<placeName>Tirolim</placeName>debeat. In publico foro tot oribus ac lingua clamat, quot ostiis, avique tui
                Leopoldi regiam liberalitatem recenset magnificentissimum illud tota<placeName>Germania</placeName>novae
                architectonicae Oenipontanum templum, pretiosissimo ac politissimo marmore lubricum,
                suptuosissimo tholo, ac cupula, ut vocant, in amplissimam testitudinem fornicatum,
                per tuos sacris divitiis locupletatum, consecrato auro argentoque munificentissime
                illustatum. Eodem in templo regium donum, ingeniosissimi marmoris ara a serenissima
                parente tua Anna Medicea D. Francisco Xaverio posita, opus splendidissimum,
                felicissimi Apellis, ac Phydiae prodigium quid aliud loquitur, nisi exaggeratum
                beneficentissimae in nos<placeName>Austriae</placeName>ac<placeName>Florentiae</placeName>affectum, nunquam otiosum? Praeterea
                ne parum illud sit, quod serenissima corpora placide in domino obdormiscentia
                decentissimis sarcophagis condita non alibi suavius post mortem quietura sibi
                persuaserint, quam in societatis Oenipontanae gremio, religionis nostrorum cineribus
                stipata, pulchro in loculos fornicato sub hypogaeo divisis, ad praestandum
                serenissimis funeribus comitatum famulis nostrorum patrum mortibus. Psalmaria
                beneficia superat illud, quod more maiorum id, quod tibi pretiosissimum est. Animam
                tuam, ac conscientiam (innocentissimarum par columbarum) curae nostrae, ac
                directioni committtere clementissime dignata sis.</p>
          <p>Testor denique novam Oenipontani collegii augustissimae maiestati tuae devotissimi
                fabricam, quae Serenissima aulae luculentis favoribus in altum erecta ambitiosa
                liberalitatis facie munificentiam loquitur austriacam: neque enim non perspicuum
                esse potest beneficium tot fenestris vigilatum, quae vel ipso tralucido vitro ac
                cristallo profusam serenitatem loquuntur et praedicant, totoque velut oculis, quot
                rotulis benefactrices no nisi augustissimam et serenissimam<pb xml:id="F31"/>spectantibus
                innuunt. Ita scilicet liberalitas suopte genio comparata est, ut vacuum inveniat non
                toleret. Eius porro virtutis opera antiqua illa sede et statio translata in novam,
                longaque illa nudi otiosique parietis relicta a pluribus annis lacuna continuo ad
                templum usque amplificata corpore ac serie vultum et forum prae se fert amplissimum,
                quaque in curiosos oculos incurrit. Maiestatem ab austriaca mutuatam sese maiestate
                profitetur. Enimvero non simplicibus duntaxat, sed acervatis beneficiis hic locus
                est, ubi in nova hac benevolentiae architectura perinde, ut lapis lapidi, ita
                gratiae gratia imponitur, ubi favores integris etiam plaustris convehuntur, ubi
                munificentia religioni ancillata ipsis in quadrigis et curribus, festinatione
                beneficiis addita, triumphat, ut aeternitati aedificet. Pluribus equidem
                contigantionibus distincta inter se beneficia habitant, ita tamen, ut nullum sit
                infimum, eaque sub munitissimo certissimoque austriacae protectionis tecto
                collocantur. A templo sanctissimae triadi sacro, velut formoso capite ornatum suum
                accipit modestissimum reliquae structurae corpus, cum omnis proportio, ut felix sit,
                et exacta, a religione principium ducat, quicquid austriaci moliantur. In tanta
                proin munificentia quis ingratam linguam teneat? Cum alias</p>
          <p>Si teceant homines, lapides et saxa loquentur.</p>
          <p>Sileo tamen non mea quidem voluntate, silet collegium non suo desiderio, sed copia
                victum, ac poene obrutum Serenissimos favores, praeclarissimos, frequentissimos, in
                quos si vitium ullum cadere posset, prodigalitatis eos polustate quispiam posset,
                qui vellet. Quare delinqueret utique minima Jesu Societas, ab austriacis potissimum
                per<placeName>Germaniam</placeName>plantata in medio nationis pravae circumfrementibus undique haeresum
                turbis, et armaturum fraudum clangoribus pestrepentibus, educata beneficiis,
                fundationibus amplificata. Collegiis illustrata, delinqueret, in quam in leges
                gaudendi, atque inurbano silentio ingrati animi<pb xml:id="F32"/>labe se macularet, si se in
                communi Imperii plausu contineret, cum ex auspicatissimo isthoc matrimonio tot
                benefactores non speret modo, sed sibi promittat, quot inde austriaci nascituri
                sunt, fieri enim non potest, ut non tot prodeant munificentiae heroes, quot
                augustissimae venae haeredes. Beneficia autem, praeter recensita, in nos vestra,
                supremi principes, antiqua et nova quem latere possunt? In quo quidem mirum hactenus
                dominatricis Austriae ac societatis duellum apparuit, ut scilicet attemperatis
                viribus, ubi illa fortunatissimo gladio pugnavit in Dei hostes, et ecclesiae
                latrones, ista continuo acuto et erudito calamo involaverit, pennatae sagittae
                instar, in Austriae inimicos. Eadem opera, et ferro<persName>Ferdinandi II</persName>et societatis
                eruditione victrici<placeName>Austriae</placeName>res asserta catholica,<placeName>Bohemia</placeName>recuperata, expulsaque
                societas<placeName>Moraviae</placeName>
            <placeName>Silesiaeque</placeName>reddita est, ut indecisum hactenus dubium manserit,
                turpiusne eiecti indesimus, quam denuo honorificentius recepti.</p>
          <p>Excurrerem in immensum, nisi et scirem serenissimum Aurorae tuae genium solito
                verecundiorem ad laudes suas ac suorum erubiturum: laudes namque Austria mereri
                virturibus, quam laudari mavult. Quare cum palatia eloquentiae, utpote qui causini
                non sumus, struere gloriae tuae non possimus, nec laureatos obeliscos ponere, hoc
                blaeso cantu nostro contenta tenuitatem nostram maiestate et capacitate ingenii tui
                absorbe, cum gratius quoque olim praetereunti augusto fuerit, ab ave salutari, quam
                triumphale nomen suum in arcubus, propyleis legere.</p>
          <p>Ad augustissimum Aurorae titulum revertor,<note place="foot" xml:id="ftn24" n="24">In margine: Aurora pacifica.</note>qui eo clarior
                existimandus est, quo magis pacificus nil nisi olivas flagrat. Matrimonia certe
                regum quorundam legere me memini, quae vel principio maduere sanguine, antequam
                conficerentur, vel exortis postea bellis rubuere iam facta. Plures subinde anni
                defatigantur mutuis inter orbis proceres rixis ac praeliis, ut unus nuptiarum
                articulus aedificetur.<pb xml:id="F33"/>Quot alibi humanae Societati repudia mittuntur
                per infestos gladios, ut controversus Mars regali demum thoro sopiatur,
                experrecturus rursus cum sanguine, ubi aliquanto tempore sponsa ducta sit. Ita
                furiales quandoque irarum taedae sanctis hymenaei facibus praelucent. Aliorum regum
                matrimoniis coniuncta et tabulata hostilibus classibus freta, frementes in aciem
                ductae chortes, numerosa erepta spolia, expilata regna, catenis tracta miserorum
                agmina, confusus amnibus cruor, aggerati cadaveribus campi, convulsa maenia, direpta
                oppida praelusere. Austriaca matrimonia pro indole gentis mansuetissima sunt, in
                quibus non nisi iustitia et pax mutuas se osculantur, in amplexuum vincula ruunt
                feriatae ab armis sorores. Placent non raro multiplices irarum et odiorum causae,
                diuturna regnorum vexatio, ac inquies, non alia mercede, quam ut sanguine sibi
                Spsonsam mercentur ad sustinendum titulum coloratum, ut thalamum ense nundinentur,
                extera regna bellis procentur armatae cupidinis rivales. Sunt et connubia cum olea
                et stola coepta, quae paulo post in funestissimum sagum degenerant. Nihil deterius
                larvatis personati Martis nuptiis, qui eo usque modestum se tenet, dum per foedera
                ad cataphracta vota grassetur imparato hymenaeo improvisa. Non placent Austriacis
                sponsae, troianae<persName>Helenae</persName>, quae sine patriae excidio non ducuntur. Feralis orbis
                cometes est, armorum appendix, quae functi matrimonii comes est, et consanguinitatem
                corporum fuso innocenti sanguine dedecorat, animosque domestico incestat odio,
                agnatas voluntates evertit. Felicior Aurora tua est, serenissima<persName>Claudia</persName>, quae a
                propriis virtutibus, non a patriae busto et<placeName>Troiae</placeName>incendio splendorem suum ducit.
                Tam foecundus hactenus Austriacae gentis sanguis fuit, ut de suo potium vastum
                imperii corpus animans subditorum venas impleverit praesentissimo succo, non
                emunxerit. Noluit ultimo valetudinis antidoto, Medicorum quorundam ritu, afflictae
                patirae mederi<pb xml:id="F34"/>per hirundines, et sanguisugas, noluit venae sectione, aut
                amputatione inutilem hostium sanguinem exonerare, sed suo magis genio, hoc est,
                pacifico exulcerata saecula obligata pristinae incolumitati restituere. Nihil
                commune habet mansuetissima domus, ideoque gloriosissima cum illis libertatis
                vespillonibus, qui, ut ipsi altiores sint, caeterorum tumulis insistunt, utque
                immane votum satient, alienas aerumans in voluptatem suam trahunt.</p>
          <p>Difficile est probae etiam religiosae purpurae a sanguine abstinere et puras a
                subditorum vita manus servare, Theodosii optimi caeteroqui imperatoris praecipiti
                facinore testatum punctum honoris est, quam delicatum sit et lubrucum, bilem regum
                proritare: quando scenico ioco, an serio potius et crudeli populosa Thessalonica
                lanioni tradita strictos inter gladios brevissimo temporis spatio evanuti, magna sui
                parte civibus orbata. Non tantum romana olim theatra in innocentium cervicibus,
                humanoque sanguine lasciviebant, et belluina dentium mola intelligenti carne
                saginabatur, sed et christianus quandoque irritatu mucro in subditos levi de causa
                excanduit. Uno pomo eaced Theodosiana aula innocenti cruore erubuit.</p>
          <p>Plurimum ab eiusmodi ludis pacatissima semper<placeName>Austria</placeName>abhorruit, quae parcissime
                maleficum etiam cruorem suppliciis ac iustitiae pridem devotum ac condemnatum fudit.
                Nostra etiamnum saecula attonita quadam reverentia illud gloriosissimi caesaris
                Caroli V apophtegma olim in oppugnatione Tuneti avidis auribus exceptum venerantur.
                Pertinacissime in conflictu barbari restiterant, cadente utrinque haud modico
                numero. Id ubi amantissimus salutis humanae imperator resciit, ilico receptui cani
                iussit. Urgentibus vero ducibus, ne certam victoriam, tametsi cruentam,
                misericordiae furto ex manibus elabi pateretur, respondisse dicitur: malle se unum
                chistianum servare, quam centum machometanos perdere.<note place="foot" xml:id="ftn25" n="25">In margine: Paulus Iovius, Hist.
                        lib. 34.</note>
            <pb xml:id="F35"/>Tanti scilicet aestimare noverat consecratae
                et ingenuae venae sanguinem, ut vincere nollet, nisi suis salvis, et minimis gladii
                sumptibus. Quam vero parcam christiani, tam prodigam semper turcici gentilisque
                sanguinis<placeName>Austriam</placeName>legimus. Martius ille religionis furor<placeName>Palaestinae</placeName>olim,
                vindicandaeque<placeName>Syriae</placeName>pulcherrime impensus<persName>Leopoldo VIII</persName>Austriae duci occasionem
                mutandi insignia dedit, Alaudas scilicet in campum rubeum nivea fasica distinctum
                victrici etiamnum Austriae usitatum. Obsidebatur ea tempestate foederatis
                christianorum armis Damaseus urbs facile munitissima, regnique caput.<note place="foot" xml:id="ftn26" n="26">In margine: Factum
                        generosum.</note>Eminebat inter reliquos omnes Austrius, remque pro
                Deo, ut magnae mentes solent, gerebat in fronte exercitus strenue. Incaluerant
                utrinque animi. Plurimum sanguinis fundebatur ab obstinatis, desperatione, ut fit,
                praelium acuente. Medios inimicos ipse inter cuneos non indecoro sanguine sordidus
                toto corpore stagnante tum suo, tum hostis cruore tam large effuseque perpluebatur,
                ut siccum nihil restaret, praete candidam, qua cinctus erat, interiorem fasciam. Ea
                dein, in memoriam gloriosi facinoris, gentilitia Austriacae stirpi evasit. Quem
                heroem contemplatus in enthusiasmo poeta ita contra barbaros pugnantem,
                gloriosissimeque purpuratum induxit:</p>
        </div>
        <div>
          <lg>
            <l>Cedite Bistonii Leopoldi, cedite Turcae.</l>
            <l>Iam venit igne claens, et fulminis ocior allis</l>
            <l>Irruit in medias turmas, dexterque, sinisterque</l>
            <l>Arma rotat crucis in formam, gladiumque decussat:</l>
            <l>Per caesos properat Thracas, ceu ponte feratur</l>
            <l>Arduus Alcides, et toto vertice supra est:</l>
            <l>Iamque animae largus solus dux agminis instar</l>
            <l>Tabe, velut nimbo, madidus per densa pericla</l>
            <l>Ventilat ingentes humeros, et fulgurat ense,</l>
            <l>Ancipitique metis Saracena cadavera falce,</l>
            <l>Non aliter, quam cum capitata papavera messor,</l>
            <l>Fulminea pavido de caudice dicutit hasta,</l>
            <l>Ventrosove cadit gibbosa cucurbit trunco</l>
          </lg>
        </div>
        <pb xml:id="F36"/>
        <div>
          <p>Hic gloriae stylus austriacorum est, pro domo dei fortia agere, patique,
                sanguinem macheris propinare, per obvias mortes perrumpere,<placeName>Syriam</placeName>Deo lucrari,<placeName>Damascum</placeName>ecclesiae lucrari. Ita illi romano imperio atlantibus paulo post humeris
                imponendo praelusere. Bile, non nisi in fidei hostes, uti sciunt, illos scilicet,
                qui profana adhuc anima nunquam in baptismo natavere. Domi bella non habent, ubi
                pace triumphant.</p>
          <p>Lauros inter adolevit coelestis gens fulmini inimicas, quae, uti fulminare nesciunt,
                ita fulminari nec merentur. Ita nimirum Soli nebulis ac nubibus tecto quandoque
                connivere placet. Et totus denique Aurorae fulgor suavissime nictans quid erit
                tandem, nisi coelestis quaedam conniventia, Austriacis astris cum anim, quam sortiti
                sunt bonam, a fasciis congenita ad tumulum usque constans perdurutura?</p>
        </div>
        <div>
          <lg>
            <l>Felix, qui placidis fascibus imperat!</l>
            <l>Felix, qui teneris regant amoribus,</l>
            <l>Nec semper rutilis fulminat ictibus:</l>
            <l>Nam, semper triplici qui iaculo ferit,</l>
            <l>In se se rabidos concitat aemulos.</l>
            <l>Si non continuis Iupiter ignibus</l>
            <l>Torsisset calido fulmina brachio,</l>
            <l>Non victus tumidis ipse gigantibus</l>
            <l>Cessesset propriis fabula subditis.</l>
            <l>Felix, qui regimen numinis aemulans,</l>
            <l>Navos dissimulat saepius obvios.</l>
            <l>Movit saepe reos vultus amabilis,</l>
            <l>Et nictus placidus crimina diluit,</l>
            <l>Quae vocis streperae rauca tronitrua</l>
            <l>Vastassent penitu fulgure fulmone</l>
            <l>Sic raro experiens utitur ignibus,</l>
            <l>Aut cultris Medicus: molli oleo linit.</l>
            <l>Connivere placet, Sol veluti placens</l>
            <l>Consores radios nubibus occulis.</l>
            <pb xml:id="F37"/>
            <l>Utque Aurora reis parcere provida</l>
            <l>Navos dissimulat cernere, quos videt.</l>
            <l>Clemens O nimium fontibus<placeName>Austria</placeName>.</l>
            <l>Exorata reis, immemor hostium!</l>
          </lg>
        </div>
        <div>
          <p>Plurimorum regum ac principum derivatum e coelo officium vindice brachio nixum olim
                ferebatur.</p>
          <p>Parcere subiectis, et debellare superbos.</p>
          <p>At ipsis quoque aemulis, coronaeque insidiatoribus hactenus pepercere austriaci, Deo
                vindictam foenerari docti. Sautius Austriae hactenus fuit, gessisse se austriace,
                dum persecutores non alio tormenti genere ulcisci placuit, quam oblata ultro,
                dataque venia. Aptius scilicet</p>
        </div>
        <div>
          <lg>
            <l>peragit tranquilla, potesta,</l>
            <l>Quod violenta nequit, moderataque fortius urget</l>
            <l>Saepe avies.<note place="foot" xml:id="ftn27" n="27">In
                        margine: Claudianus.</note>
            </l>
          </lg>
        </div>
        <div>
          <p>Certe decantatissimum illud Ferdinandi II clementiae prodigiul in plurimorum etiamnum
                cognitione versatur. Contigerat forte, ut praesente Ferdinando e militari specula
                tormentorum magister in rebelles quosdam proceres in unum simul cumulum densatos
                aheneum fulmen, minime falso sibi promisso ictu, destinaret. Advertit ea res
                clementissimum Caesarem, et, uti erat ab omni sanguine abstemius, ac tenero in
                mortales sensu, delicatoque praeditus, ad misericordiam motus a feroci proposito
                extemplo fatalem manum incendiario iam funi imminentem increpans cum imperio
                retrahit, ictumque his vocibus suspensum cicurat: vivant etiam inimici, quousque
                deus vindex ulciscatur, illum non effugient.<note place="foot" xml:id="ftn28" n="28">In margine: Vita Ferdinandi II.</note>Ille
                scilicet pro more suo ubi venit, venit</p>
          <p>Hoc graviore manu, quo pigriore pede.</p>
          <p>Ita nimirum Austriaca constitura est mansuetudo, ut Deo fisa, ferendo inimocos
                feriat, et severitati patris osculantem materm et lactantem benignitatem misceat.
                Ibi nimirum<pb xml:id="F38"/>lances iustitiae minus scelerum pondus sentiunt, ubi statera a
                regnatrice clementia sustentata ad indulgentiam inclinatur. Illa ipsa imperatrix
                virtus tibi quoque, serenissima<persName>Claudia</persName>, serenissime in oculis fulgurat. Id testatur
                mitissimae frontis suditas, nullo maiestatis detrimento, aut preiudicio blanda.
                Vultus ille tuus terrestri inter iubentem et mulcentem medius non alio, nisi amore
                inteprete, loquitur; adeo facunda illa facilitas oris maiestatem non destruit, ut
                magis amplificet, et tota facies clementiae notis, velut reflexo Sole, reluceat.</p>
          <p>Ita prorsus sub antiqui Instrumenti foedere Auroram bellorum mediatricem fuisse ex
                sacris oraculis intelligimus. Cum Iacob Patriarcha nescio, quid simultatis cum
                luctatore suo contraxisset, totaque illa palaestrica ncte certamen durasset, fessus
                tandem caduceatricem Auroram invocasse iis verbis legitur: Dimitte me, iam enim
                ascendit Aurora.<note place="foot" xml:id="ftn29" n="29">In
                        margine: Genes. 32, v. 26.</note>Certe prius quam ascenderet Aurora
                pacis velut nuncia, inquieta, ac bellicosa illi nox fuit; illa vere speciosum diem
                enixa, quasi fixo positoque controversiae limite non plus ultra itura erat rixa.
                Quicquid ergo usquam uspiam bellicorum incendiorum gliscit inflammatis in arma
                animis, Aurorae extinctrici adscribatur, quae pluribus urora, quasi Aura rorans
                dicitur, cuius lenissima pluvia, veluti quadam Coeli saliva, Martialis ille calor
                refrigeretur, qui alias in sanguinem despumaturus erat.</p>
          <p>Levior fortasse haec mea assertio foret, nisi et ipsius ecclesiae suffragium pro se
                haberet in testimonium. Omnia scilicet, illa consurgente, ad pacem componuntur, quae
                sub Sole sunt, omnia in foedera transeunt. Sic illa canit:</p>
        </div>
        <div>
          <lg>
            <l>Hac excitatus Lucifer</l>
            <l>Solvit polum caligine;</l>
            <l>Hac omnis erronum cohors</l>
            <l>Viam nocendi deserit:</l>
            <l>Hac natura vires colligit,</l>
            <l>Pontique mitescunt freta, et caetera.<note place="foot" xml:id="ftn30" n="30">In margine: Hymn. in Laud. die Domin.</note>
            </l>
            <pb xml:id="F39"/>
            <l>Aegris salus refunditur.</l>
            <l>Mucro latronis conditur, et caetera.</l>
          </lg>
        </div>
        <div>
          <p>Quae cum ita sint, Aurora serenissima, quis dubitet, etiam ex augustissimo connubio
                tuo, hoc est olivae cum lauro ambguis quoque hodiernis imperii armis aliquid indolis
                tuae accessurum, ut felici pace, de qua tractatur, componantur, et sublato martis
                latrocinio, retuso bellorum mucrone,<placeName>Germania</placeName>, pulcherrima orbis terrarum portio ex
                armata modo fiat austriaca, hoc est, pacifica. Habent hoc coronata coniugua, ut in
                gratiam sacramenti publicum aliquod Deus illis benficium in plures redundaturum
                impertiat. Instaurabitur bel hoc ipso felicitatis commerico patria inter spem et
                metum pendula, vagabunda inter bella et pacem media. Funera sua et calamitates
                redimet publico auspicatissimi matrimonii vinculo.</p>
          <p>Cum magnum aliquid emeritus pater<persName>Isaac</persName>filio suo precari vellet, det tibi dominus de
                rore coeli:<note place="foot" xml:id="ftn31" n="31">In
                        margine: Genes. 27</note>fatiscente prae senio voce excalamavit. Non
                nescio, Coelum aliquoties etiam sanguine pluisse, Auroram nunquam. Mitior ipsius
                indoles est, non sanguine, sed melle illa orbem terrarum lactat, dum arescentibus
                illa se agris infundit, quibus cristallino humore inebriatis, nectare, non cruore
                sitis illa satiatur, ut proinde quasi nutricem multiplici foecunditate, terraeque
                pinguedine se probet esse liberale, prodigalem.</p>
          <p>Dum has Aurorae dotes recenset encomiastes, tempus advenit ducendi electam de
                millibus. Non alia, quam Aurora, qualem descripsimus, augustissimo<persName>Leopoldo</persName>placuit.
                Sed quaenam illa, quae progressura erat, quasi Aurora? Ubi locorum Aurora? Qua in
                paterna domo sponsa bolisi? Subinde opportuna montium Tirolensium continuo theatro
                resultantium mentio inspergebatur ab iss, qui genium Deae noverant penitissime:
                Auroram montibus delectari, nullibique magis splendorem suum, ac quasi muliebrem
                Mundum maiore ornatu, sine fuco tamen exerere: nihil novi austriacis<pb xml:id="F40"/>splendores in montibus olim consedisse, et prope non ibi se perdidisse, quando<persName>Maximilianus I</persName>calore venationis actus per avias nullaque pedum industria amplius
                superabiles rupes damas insecutus, tandem inaccesso in loco haesit, unde reditus
                nullus affulgebat. Impeditum id montis latus erat, et muri instar avulsum. Duos ibi
                dies haerebat Imperator, famis captivus; cum desperatissimares omnibus visa est,
                succumbente etiam peritissimorum venatorum audacia, quae maximis praemiis
                exstimulabatur. Exhaustis terrae mediis demum superi obviam iere optimo principi, e
                quorum numero unus quispiam venatoria veste simulatus amissum ac deploratum heroem
                rursum planitici reddidit, ibi videri desinens, ubi videri<persName>Maximilianus</persName>redux
                coeperat. In eius beneficii signum ac miraculi fidem crux etiamnum eo loco in erecta
                minime dubiam rem esse sinit, interque patriae memorabilia recensetur. Cum itaque
                Tirolensium montium non intempestiva mentio, principisque<persName>Maximiliani</persName>historia
                colloquio iniecta fuisse, ecce! propinquo iam die saxei illi Tirolis colossi
                formosissima Aurora verberati eminus respelendescere notati sunt a praesentium
                oculis in id intentis, uti quibusdam ex vestigiis Auroram deprehenderent. Perstitit
                solito longius amaenissimus splendor, quasi de industria ad omenm elegantiam
                calamistratus. Refulgebant summi apices tam formoso spectaculo, ut formosius
                nesciretur etiam ab annosissimis senibus, qui integri tamen saeculi meminerant.
                Prodigiosa colorum mixtura omnium oculis blandiebatur, nisi quod solito rubicondior
                Sponsa non unius regno purpurae se triplici videretur alludere. Obscura non amplius
                esse poterat Aurorae statio, quibus potissimum montibus ipsa, velut inquilina,
                oblectaretur.</p>
          <p>Interpellans hic fessum sive oratorem, sive historicum extemporalis poeta montium
                eorum pretium, locique naturam describens magnum collium illorum desiderium ac
                voluptatem pluribus ingenerare, grandemque de iis<pb xml:id="F41"/>existimationem
                suscitare studuit. Sic ille de<placeName>Tiroli</placeName>cecinit.</p>
        </div>
        <div>
          <lg>
            <l>Est regio austriacis pridem iam nupta monarchis,<note place="foot" xml:id="ftn32" n="32">In margine: Descriptio<placeName>Tirolis</placeName>.</note>
            </l>
            <l>Imperioque ducum. Veteres dixere<placeName>Tirolin</placeName>.</l>
            <l>Illa probo foecunda solo, generosaque vino est,</l>
            <l>Melle fluit ditio, castisque opulenta mineris,</l>
            <l>Aspera terra petris scopulis incingitur altis,</l>
            <l>Qui coelo miscere caput, cognataque nubi</l>
            <l>Culmina non horrent inferre, petrasque minaces</l>
            <l>Fronte gigantaea notum super aera tollunt.</l>
            <l>Hinc fit, ut aeternis iuga cessa impluta pruinis</l>
            <l>Usque ad distantes nivibus venerabile gentes</l>
            <l>Eminus ostentent senium, celsique colossi</l>
            <l>Calvitium servent medio durabile Sole.</l>
            <l>Divitias patriae haud novit, qui marmora terrae</l>
            <l>Aestimat externa specie, facieque patente</l>
            <l>Intus thesauri latitant, patrimonia regni:</l>
            <l>Nam sale terra sapit niveo, pretiosaque gignit</l>
            <l>Scintillante utero tellus faecunda metalla.</l>
            <l>Sunt steriles extra montes, vis tota profundi</l>
            <l>Ventre sedens, rupes pretii facit esse parentes:</l>
            <l>Namque ibi percoquitur nunaquam virtute morante</l>
            <l>Aurifluum semen, qua sese Aurora cavernis</l>
            <l>Insinuans teneris radiis, genitrice lucerna</l>
            <l>Servit in humanos selectis ignibus usus,</l>
            <l>Ex flavia adiutor Phoebus glacie imbuit antra.</l>
            <l>Itur in obliquos effosso fornice tractus,</l>
            <l>Et lacerum terrae gremium fervore metalli.</l>
            <l>Suazica quanta specus, quot cauteriata fodinis,</l>
            <l>Quot tumulis exsorpta cavis, et fracta sepulcris</l>
            <l>Terra hiat. Ad stygios scrobs continuata recessus</l>
            <l>Porrigit anfractus. Stat proximus angulus orco</l>
            <l>Massa rudis, mixtis sors indiscreta mineris</l>
            <l>Principio eruitur, nec digesti embrio cupri,</l>
            <l>Qui censore foco, doctaeque tyrannide flamma</l>
            <pb xml:id="F42"/>
            <l>Difluit in partes, flavumque revellit ab albo</l>
            <l>Disiunctum pretium, varia ludente moneta.</l>
            <l>Exemptum latebris aurum, argentique medulla</l>
            <l>Iam purgata foco, flammaeque examine functa</l>
            <l>Stigmaticam subit incudem, qua lamina pressa</l>
            <l>Principis effigiem capiat,<note place="foot" xml:id="ftn33" n="33">In margine: Monetaria Halensis.</note>vultusque
                ducalis</l>
            <l>Imbibat argenti planata moneta sigillum.</l>
            <l>Machina fertur aquis, celerique agitatur ab unda.</l>
            <l>Absistunt celeres nummi, sectique denari</l>
            <l>Ordine se trudunt, et imagine sculpta moneta</l>
            <l>Libera dissultat gemina iam parte notata.</l>
            <l>At non aurifluis est nobilis aerifodinis</l>
            <l>Haec regio tantum. Celsis instructa talentis</l>
            <l>Quot numerat salss, mundi commercia, petras</l>
            <l>Mensarum emporium, condimentumque palati?</l>
            <l>Nobilis immisso in cameras hic flumine dulci</l>
            <l>Materiae sudor coit, et concrescit aquarum</l>
            <l>Duluvium in salsos scopuli virtute lapillos,</l>
            <l>Assumitque petrae maciatae lympha saporem:</l>
            <l>Inde coquenda ruens ad magni vasa lebetis</l>
            <l>Conditam usque halam, salsamque liquoribus urbem,</l>
            <l>Fornacem subit ingentem, mediumque Inferum</l>
            <l>Nutritum silvis, nemorumque decemplice strage</l>
            <l>Ingreditur, niveave exit Sal candidus olla,</l>
            <l>Sumptibus immensis mox divendendus in orbem.</l>
            <l>Qua patet interior regio vicinior Austro,</l>
            <l>Bacchus amans colles surgit liventibus uvis,<note place="foot" xml:id="ftn34" n="34">In margine: Vineta Athesina.</note>
            </l>
            <l>Ingeniosa acie cupidum mordente palatum.</l>
            <l>Multus ibi botrus praegnans intercute vino</l>
            <l>Aut rubet, aut albet, dubiove iocante colore</l>
            <l>Ambigue luscit, discordia grata palato</l>
            <l>Blanditur bibulo, peregrinas botrus in oras</l>
            <l>Avehitur, cupidisque labris insurgitur imber</l>
            <l>Pampineus, liquida vitis spumante saliva.</l>
            <l>Ac licet evectis regio montana, columnis,</l>
            <pb xml:id="F43"/>
            <l>Atque suis sat tuta petris, munitaque saxis</l>
            <l>Vix hostem timeat, tame ars claustra addidit alta,<note place="foot" xml:id="ftn35" n="35">In margine: Munimenta Patriae.</note>
            </l>
            <l>Munivitque aditus patriae multiplice vallo:</l>
            <l>Plurima circuitu numerat castella minaci</l>
            <l>Aedificata petra scopulis pendentia celsis,</l>
            <l>Quas neque mordaci Paenus terebraret aceto</l>
            <l>Indolis infractae rupes, neque pulveris arte</l>
            <l>Cuniculi pyrii flamma interclusa cavaret</l>
            <l>Vi subita erumpens, grassata potente facilla.</l>
            <l>Sta fundus novus, immanis, solidissimus arte</l>
            <l>Murata, sphaerae specie, stellante figura,</l>
            <l>Instar montis opus (Scharnizam nomine dicunt)</l>
            <l>Praesido patriae, simul addit er ornamentum</l>
            <l>Caesareis aquilis, securas hostibus oras</l>
            <l>Parte omni servat, finesque umbone coronat:</l>
            <l>Ebria stans isarae restagnans aequore fossa</l>
            <l>Circuit undanti spatioso flumine castrum,</l>
            <l>Insultusque arcet pelago, liquidoque sepulcro.</l>
            <l>Sed neque ter felix dos est reticenda poetae</l>
            <l>(Insita dos populo, totiqeu innata<placeName>Tiroli</placeName>)</l>
            <l>Innuba relligio, stetit haec prope birgo colonis</l>
            <l>Huc usque addictis romae, nec faece notata est.</l>
            <l>Haec regio descripta suis ditissima donis</l>
            <l>Respicit australes italos, Boicamque Trione.</l>
            <l>Illi urbs metropolis fluvii de ponte vocata,</l>
            <l>Iucunda tellure sedens in valle benigna</l>
            <l>Irriguum lambit ripis clementibus amnem:</l>
            <l>Nam pater hic Oenus vallis pyncerna feracis</l>
            <l>(Quam mediam stringit placidis cristallinus undis)</l>
            <l>Labitur, et verno dives saepe ipse tributo,</l>
            <l>Tempore quo nivibus sudata lavacra liquatis</l>
            <l>E scopulis resoluta ruunt, hic ventilat urnam.</l>
            <l>Utrinque urbs princeps petris circumdatur altis.</l>
            <l>Quantum oculo satis est, vallis manifesta patente</l>
            <l>Se se diducit scena, latoque theatro</l>
            <pb xml:id="F44"/>
            <l>Proprius iste deae locus est, statioque Aurorae:</l>
            <l>Montibus assuevit, quorum fastigia diva</l>
            <l>Luce sua irradiat, summoque in vertice lucet.</l>
            <l>Hanc urbem ludente situ sibi legit in aedem,</l>
            <l>Virtutisque domum. Felix urbs principis oeni,</l>
            <l>Quae specioso oculata die colis heroinam,</l>
            <l>Qua non maiorem noster, quo vescimur, aer</l>
            <l>Novit, nec toto nympha est insignior orbe.</l>
            <l>Hic residens Aurora nitet, coeloque refulget,</l>
            <l>Olli congenitus frontis decor, integra forma</l>
            <l>Os humerosque deae similis, selecta venustas</l>
            <l>Plena micat Phoebo, roseoque pudica corallo est</l>
            <l>Confususque genis scintillat cum nive sangis,</l>
            <l>Austriacus color, exactae dos optimae formae</l>
            <l>Hinc radios late totum dispensat in orbem,</l>
            <l>Imperioque placens ipsis par ambulat astris.</l>
          </lg>
        </div>
        <div>
          <p>Finierat poeta, cum historicus orator quamvis longo exercitio ante fessus, superari
                tamen impatiens, tempore suo ad roborandum spiritum usus, easdem felicis regionis
                dotes a liberali naturae ingenio concessas ita reddidit, eo proposito, ut neglecta
                Poetae puncta specialiter tangeret.</p>
          <p>Comitatus Tirolis, inquiebat ille, a vetustissima aree sic dictus, austriacas inter
                Provincias florentissimus et tutissimus est. Is continua montium serie tenditur ad
                diversa confinia. Pollet cum primis solo ubere non ad necessitatem modo, sed
                voluptatis etiam ostentationem. Alternis vallibus (ceu totidem faecundis provinciae
                matribus) modo sidit, modo occurentibus montium iugis se attollit in naturale
                munimentum, et octo horarum moenia nullis sumptibus imitanda praetexit invictae
                patriae. Angustus passim aditus, coeli aemulus, cui angusta porta est et magnae moli
                infida. Montana medulla metalli tam obvii et plebeii, quam pretiosi, aurei,
                argenteique (regnorum pondus, aerariique pinguidinem) gignit. Vivis aquis affluit
                regio. Pisces, quales<pb xml:id="F45"/>fontes, id est, sapidissimi, et continuae,
                nervosaeque carnis et succi aquatilia: mucosum et spinosum carpionum genus, et si
                qui sunt alii de levi tribu pisciculi, non capiunt hae a quae spiritibus metallorum
                et montium plenae. Medici hic loci ut plurimum fontes bulliunt, qui ex pluribus
                metalli venis furtivo terrae itinere eluctari acceptas virtutes et potentias mineris
                insitas secum accipiunt: occulto namque isti opulentiores rivi incessu penitissimam
                terram subeunt, et loci reconditi sive avaritiam, sive latens aerarium modesto
                linctu libant, morosa delectatione loci facultati immorati, initiati dein eadem
                prorsus virtute, veluti infirmitatum ac medicinae publicae consecrati doctores post
                longas latebras, tanquam ex medica<placeName>Padua</placeName>egressi in bonum publicum erumpunt, et
                imbibitas metallorum vires laeta communicatione secum devehunt, aetatemque in multos
                annos incolis instaurant. Ceterum tota regio aeris libertate salubris amicis ventis
                perflatur. Principes locorum fluvii memorantur Athesis, Oenus, et Dravus, qui
                commodo alveo divisi opportunitati vectorum mire serviunt, cum navium sint
                patientes. Torrentium vix et numerus, qui praecipiti per scalas montium acti impetu
                sine ordine in valles incidunt, spumantibus ex lapsu concitatis aquis, quae
                obstatntibus scopulis offensae et laceratae cum indignatione magnum secum murmur
                devehunt, et adversarios lapides rapacitate alvei victos in triumphum trahunt,
                mirantibus tanta, tamque exotica pondera demissis vallibus. Gratum utraque ex parte
                theatrum montes claudunt, et visum, si non amplitudine, saltem curiositate satiant,
                ac materiae urbertate finiunt. Per impeditas licet fauces iter sit anfractu
                continuo, viaque velut in cochleam retorta, ubi tamen montium supercilia ascenderis,
                advena iam aere potitus et supra vulgares nubes positus in alias regiones
                prospiciendei facultatem capis, et quo exploratores oculos sine viatico mitras,
                libertatem omnis laboris, impensique halitus compensatricem adipisceris. Urbes
                hominibus populosae et aedificiis altum sapientibus<pb xml:id="F46"/>eductae pulcherrimo
                aspectu in oculos incurrunt, ut nihil adeo loci felicitati deesse videatur, cum at
                amaena fructibus, et metallis nervosa et scopulis munita videatur. Haec poetae
                historicus reddidit, quasi pro munere certarent, uterque in laudes patriae facundus,
                quam ceteris quoque nota cupiebant.</p>
          <p>Inter haec tempus appetiverat, quo paranymphis geniis desponsata orbis monarchae
                Aurora traderetur. Apices montium adeundi erant, quibus illa sublimissimo videlicet
                superioris<placeName>Austriae</placeName>sanguine nata considere, plenaque radiorum gloria late fulgere
                ferebatur. Montes licet ascensu difficiles superare oportebat. Quare tota cum
                legatione itum in altum est. Sed praeter spem accidit, ut sponsa diu conspecta,
                obque oculos versata repente se subduxerit: ubi namque ob respirandi ferias et
                colligentis sese animae intervalla longiore mora ascensio illa per inaccessas prope
                rupes extracta est, Aurora intera, dum in verticem legatio evaserat, tota in Solem
                orto iam die conversa prehendi non potuit. Descensum proin cum luctu, qui tamen
                multum suavissimo illo respondo mitigatus esse dicitur, eo, quod fides facta esset,
                cras Auroram sponte sua in calles descensuram, ibique praesentiae suae copiam
                exhibituram: novum coelo non esse, addebatur, quandoque in gratiam terrae in
                planitiem descendere, praesertim, ubi rei, personaeve dignitas id ita exposceret:
                imo coelum nullibi clarius, quam in limpidis aquis, iisque, qui profundissimi fundi
                sunt resplendescere praetera superos non usque adeo dignitatis ac fastigii tenaces,
                ut non quandoque supercilii sui obliti terrae commericum ambiant, imo omnem famulum
                coeli influxum deorsum vergere, seque velut ex throno gratiae inferiorum rerum
                exigentiae ac necessitati inclinari, planeque in mortales propendere: Maiestatem
                quoque divinam decere, ut quandoqu descendat ex solio hominibusque sua quadam
                mensura ancilletur. Ita dilatum negotium in crastinum est. Sequenti diluculo
                liberaliter exoluta fides est, ubi<pb xml:id="F47"/>in parte vallis ex ea parte, qua
                ambrosia, princeps archiducum arx sita est, visa dea tota regali purpura
                circumfluens. Quantum ex radiorum, quos secum habebat, gynaeceo foras relucente
                notari poterat, ad ipsam arcem divertisse visa est, ut ibi se sisteret, oblectari
                alias iam passim constabat loci illius aula, quae ingeniosissimo ac celeberrimo
                penicillo plena icones exhibet heroum supra aestimationem pretiosas.</p>
          <p>Sita est arx in patriae ornamentum et principum oblectationem maximis sumptibus
                excitata, in amaenissimo colle,<note place="foot" xml:id="ftn36" n="36">In margine: Archiducalis arcis ambrosiae
                        descriptio.</note>qui adiri clemens non nihil a propinquo pago recedit,
                tanquam a plebe remotus nihil vulgare sapiat. Aedificium montis illius spatiosum
                gibbum occupat, in cuius pomerio innocentis venationis animalia ad recreationem
                principum alta saginantur. Tota moles in speculam vallis serviens plurimis eum in
                finem oculata fenestris aperto, ut ita dicam, pectore diem nascentem hospitali vitro
                excipit, unde large imbibita lux radiis suis in longinquum etiam se proiicit. Ad
                collis pedem reconditorium armorum visitur varii generis Marte, omnique armatura
                fortium refertum. Ingredientes ad cataphractum aspectum primo horrent, dum vel
                exercitum credunt in suum concinne ordinem distributum, vel armatos manes ex altero
                obe reduces. Omnia chalibe polita aenei speculi fulgorem prae se ferunt. Integri
                equi loricatis corporibus infessi armis suis insignes occurrunt. Selecta ex turcis
                realata olim spolia formidabili pace terrorem spirant. Barbarorum populorum lunati
                arcus terribili nervo sagittas minantur, avolaturas ex chorda, si tenderentur.
                Bellicosae imagines, numerosa statuarum series militari quadam torvitate
                splendentium, districti acinaces inimici sanguinis helluones, cruentis saepius in
                cladibus retusi timidum quemque ab ingressu arecerent, nisi pluribus iam anni
                praeiudicio laborarent ostentati tantum horroris, nunquam exerciti. Ita per medias
                pacificas acies<pb xml:id="F48"/>et mortua castra utrinque pergitur ad rara ludentis naturae
                portenta et venerailis antiquitatis spolia. Sua per loculamenta partita sunt
                utriusque conditionis specimina. Auri, argenti, cristalli, gemmarum copia plurima,
                ex hostibus captiva massa. Omnia magnis etiam censoribus suspicienda. Quocunque
                venator oculus exterrat, fatigatur admiratio intuentium. In plurimis natuarae et
                artis arcanis de palma contendunt ista, et illa. In multis materia superat, in
                pluribus artifex ipsumque opus triumphat. Integra hic regnorum patrimonia, tanquam
                in asylo, recondita sunt, nemo sine desiderio redeundi discedit. Ubi e colle in
                circumfusam planitiem descenditur clivus continuo muro incinctus est. Infina in
                valle cristallinus lacus se placidis procellis porrigit non admodum mole aquarum,
                sed innocentia liquoris memorabilis. Ibi convictores pisciculi limpidis poculis
                assueti se aut hamis fallendos servant oblectationi principum, aut capi liberalius
                gavisi retibus ultro se mergunt. Obsequiosum praterea vadum tractabile dorsum
                scaphis et lintribus commodat, quo leviore classium genere iocosa quaedam, si opus
                est, naumachia exerceatur.</p>
          <p>Hanc arcem luce sua Aurora insederat, maxime namque alias cataphractis illis statuis
                affici ferebatur, utpote, quae equestribus ludis et exercitiis, ubi occasio dabat,
                ipsos etiam mares longissime antecellebat. His politis speculis, virilique aeri
                tremula luce inerrans generosa ferreorum illorum Heroum facta repetebat, deque suo
                splendore addens chalibi serenissimum diem, generosa amplius corpora illustabat. Et
                quid ni (aiebat aequa rerum aestrimatrix fama)<note place="foot" xml:id="ftn37" n="37">In margine: Laudes augustissimi
                    Caesaris.</note>Martia eiusmodi Amazon orbis monarcham<persName>Leopoldum</persName>deceat,
                qui tot iam bellis felicissime defunctus primis imperii sui annis geminos<placeName>Poloniae</placeName>Daniaeque reges de solio suo periclitatos pristino throno asseruit, Turcam capto
                Varadino ad imperii possessionem aspirare ausum stitit relatis palmaribus ad
                Levenzam et S. Gotthardum victoriis, de fatali denique omnibus futura rebellium
                perduellione,<pb xml:id="F49"/>coelo auspice, gloriosissime triumphavit, cruentaque
                proposita intervertit, quo minus eo grassarentur impune, quo stimultatrice ambitione
                et invidia sine lege agebantur. Felix victoria, quae etiam adversariorum confessione
                cumulatur, testantium, stipendiarios superos<placeName>Austriae</placeName>adhuc bene velle, et, si opus
                sit, miraculi patrocinari, editis pro illa prodigiis dimicare, serisque adhuc
                saeculis coniuratis gloriae et virtutum incrementis, fortunaeque beato impetu ad
                summam potentiam provehi regnatorem populum ope illius imperatoris, cui ingentia
                ornamenta, veluti trophaea naturae triumphalis, in debitae virtutis tributum
                munificum atque obaeratum coelum pensitavit, ut, occupato utriusque fortunae
                dominio, non nisi providentiae divinae consiliis regeret. Qua ille fretus dictatrice
                unica, priorem servam coegit in fraena, ne noceret, alteram (desipientis orbis
                idolum) in obsequia sanctae felicitatis redegit, dum Caesaris appellationem
                (magnificentissimum sub Sole nomen, et suapte maiestate nonnihil horridum ac
                timendum) temperavit affectu miserentis, dominum imperii miscuit patre, regiisque
                virtutibus suavissime praesatus omnium animos, captivas duxit voluntates nutui suo
                mancipatas.</p>
          <p>Omini autem verosimile est,<persName>Claudiam</persName>Auroram hoc ipso tempore<persName>Leopoldi</persName>Soli nubere,
                quo si unquam alias contra turcas ac perduelles coelestis fortuna invictissimo
                capiti favet.<note place="foot" xml:id="ftn38" n="38">In
                        margine: Aurora lunae inimica.</note>Scilicet saracenae lunae
                contrarium magis et fatale nihil est illucescente Aurora, ad cuius conspectum illa
                expallescere, cornua contrahere, ac quasi splendore suo contabescere incipit.</p>
          <p>Memini me legere, Machometem turcarum Imperatore, illum ipsum, qui<placeName>Viennam</placeName>obsidere
                ausus cum dedecore, laceroque exercitu recessit, de gloriosissimo imperatore Carolo
                V dixisse, potentiam equidem se eius non pertimescere, sed felicitatem. Si potentia
                tua, serenissima<persName>Claudia</persName>, quae in feminis non perinde ut in viris timeri solet,
                turcae non erit formidosa, erit certe terrori<pb xml:id="F50"/>felicitas tua, in
                gloriosissimo nomine ominosa. Felicitatem in dotem afferes augustissimo coniugi tuo,
                ut cum sua, quam ante habet, arctius societ et tuam. In cuius rei gratiam, ut semper
                in Austria perennet, geminas divas uno die ab ecclesia celebrari solitas e coelo
                evocare ac iungere placuit perpetuam felicitatem, ut non modo in hostilibus campis
                adversus inimicos, set et in subditorum animis meliore pompa triumphet perpetua
                felicitas Austriae. Neque enim maior felicitas sub Sole esse potest, quam illa, quae
                matre probitate, avia sapientia, proavia fortitudine nata est, quae terque quaterque
                Felix coniugem nacta est Felicianum, cuius sancti die augustissimum in terras natum
                imperatorem novimus, ut esset primus maiestate imperii, Felicianus successu
                fortunae. Et quare tandem felices non sint illi, qui omnem prosperitatis causam, ac
                canalem a religione accersunt. Foecunda multorum praemiorum religio est, nec
                largitorem duntaxat Deum habet, sed debitorem. Insita haec virtus austriacis est, et
                per modum aeterni characteris inhaeret. Qui autem religiossima<persName>Claudia</persName>(ut a tua
                maiestate ordiar) quis, inquam, te bono deo, ac superis addictior?<note place="foot" xml:id="ftn39" n="39">In margine: Virtutes augustissime
                        sponsae<persName>Claudiae</persName>.</note>Felicis aliquid<placeName>Arabiae</placeName>, plurimumque thuris
                orationes, ac preces tuae habent, explicante scilicet divini amoris igne (qui in
                corde tuo, velut Vestali quodam foco constanter efflammat) bene olentem sacri illius
                Cynnami animam odoratori coelo dulcissime eliquatam atque transmissam. Dicamus
                religiosissimos hactenus austriacos affusis quandoque orationi lacrymis (quod de
                Maximiliano I Ferdinando II legitur) suam sibi fortunam pro placito cudisse, veluti
                fabri solent, qui modicae aquae aspergine carbonum fervorem, aestusque vehementiam
                exaggerant, ut robustius metallum evadat. Ex qua virtutis efficacia generosa illa
                animi palma excrevit, ut tanquam coeli in terris, ac patroni ubique numinis securi,
                metuerent nihil, quasi maiestatis suae apex suprema illa<pb xml:id="F51"/>mundi, aut
                Olympi pars esset, quae nullis ventis, pluviis, fulminibus aditur, imbribusque
                intacta supra omni aeris civilia bella, et lites pugnacium elementorum elevatur in
                coeli atrium, ubi aquilae supra aetheris nostratis et nebularum itinera nidulantur.
                Agamus proinde compendio, licet mallemus campo, et quicquid dictu magnificum est, de
                augustissimis duabus personis eloquamur. Dicamus omnes illa honoris statuas (quas
                hodierni Phydiae in aulico Oenipontanto templo nunquam satura admiratione aspiciunt)
                omnes, inquam humanae gloriae imagines<note place="foot" xml:id="ftn40" n="40">In margine: Elogium domus Austriae.</note>in
                augustissimis illis vivo probitatis aere spirare, ut adeoque omnium heroum idea sit<persName>Leopoldus</persName>, omnium heroinarum speculum<persName>Claudia</persName>. Universae autem<placeName>Austriae</placeName>dudum
                meritus obeliscus hoc ipso loco erectus stet:</p>
        </div>
        <div>
          <lg>
            <l>Felix orbis regnatrix<placeName>Austria</placeName>
            </l>
            <l>Mundi melioris fundamentum facta</l>
            <l>Ne fractus illabatur orbis sub imbecillibus aliorum humeris.</l>
            <l>Haec una potentiae columna semper sibi constitit</l>
            <l>Inter haeres fortis, inter bella invicta,</l>
            <l>Fatiscente saeculo, collabentibus regnorum ponderibus,</l>
            <l>Marmores, adamantina.</l>
            <l>Eius domus heroes angulares itriusque orbis sunt lapides</l>
            <l>Ubi Hispaniae in Europa imperare desinunt,</l>
            <l>Asiae, Africae, Americae, Indiae dominari incipiunt.</l>
            <l>Totus ipsis prope mundus in palatium cessit,</l>
            <l>Cuius extremos angulos cum Samsone complexi,</l>
            <l>Pro libitu orbem concuterent, nisi sustentare mallent.</l>
            <l>Latius extruere, et propagare hactenus regnum non potuere,</l>
            <l>Quam mundus pateat:</l>
            <l>Qui quidem sobriae ipsorum regnandi potestati suffecit,</l>
            <l>Non tamen factis, ac famae,</l>
            <l>Qua plures mundos impleturi fuissent, si darentur.</l>
            <l>Nihil illi timuere formidati omnibus.</l>
            <l>Persecutiones illis cessere in potentiam, adversa in gloriam.</l>
            <l>Virtutis privilegio adorata domus</l>
            <l>Hostibus evasit terribilis, bonis amabilis.</l>
          </lg>
        </div>
        <div>
          <p>Felicissima proin<persName>Claudia</persName>, quae ex tam pretioso sanguine ortum habet, qui venis quasi
                indignatis teneri gloriosissime inquietus anhelat ad suprema honoris et virtutis
                facinora, quae in feminam cadere possunt. Tuis modo gloriis ac probitati
                perennaturam statuam ponimus.</p>
        </div>
        <pb xml:id="F52"/>
        <div>
          <lg>
            <l>Sileat suum communis Aurora pupureum naturae risum,</l>
            <l>Nobilior ille est candor lucis Austriacae,</l>
            <l>Qui purpurato commercio innocentissime cum Aurora surgit,<note place="foot" xml:id="ftn41" n="41">In margine: Elogium augustissimae
                        Claudiae.</note>
            </l>
            <l>Cum illa progreditur candidus rubicundus.</l>
            <l>Ros, Aurorae mulsum, superum ambrosia</l>
            <l>Oeconomiae coelstis specimen est, simile mannae,</l>
            <l>Quod cupediario, ex aere angelis olim pistoribus elaboratum</l>
            <l>Hebraeae inediae pluit ex spiceo coeli canistro.</l>
            <l>Non potest non pariter esse benedica</l>
            <l>Colestium morum Aurora<persName>Claudia</persName>.</l>
            <l>Ipsa ex serenissimo austriaco coelo non stillat,</l>
            <l>Sed depluit liberaliter totos gratiarum imbres.</l>
            <l>Aurorae lacrymae orbis gemmae sunt,</l>
            <l>Serenissimi<persName>Claudiae</persName>filii, quos coelum dabit,</l>
            <l>Orbis futuri imperatores.</l>
            <l>Imperatricis uterus, matrix erit coronarum,</l>
            <l>Sceptrorum seminarum, propago caesarum.</l>
            <l>Quicquid Aurora agit, splendide agit,</l>
            <l>Quicquid<persName>Claudia</persName>, serenissime, augustissime,</l>
            <l>In illa gloriosa insunt omnia,</l>
            <l>Novem Musae in una.</l>
            <l>Ipsa altera scientia Pallas,</l>
            <l>Innocentia Daphnis, maiestate Helena,</l>
            <l>Rachel forma, Abigail prudentia,</l>
            <l>Religione Chlotildis sapientia Pulcheria,</l>
            <l>Donorum omnium congregatione coelestis quaedam Pandora.</l>
          </lg>
        </div>
        <div>
          <p>Ut augustissimo quoque coniugi Leopoldo pio, iusto, felici, tertium gloriae
                tabernaculum, maiestate vero primum, metemur, magnitudo caesarearum virtutum
                requirit, quibus ille magnam, eamque optimam sortitus animam, orbem implet.</p>
        </div>
        <div>
          <lg>
            <l>Leopoldus primus romanorum imperator</l>
            <l>Humani generis amor ac solatium</l>
            <l>Nobis praedicandus est,<note place="foot" xml:id="ftn42" n="42">In margine: Elogium Augustissimi
                Caesaris.</note>
            </l>
            <l>Optimus familiae suae, simulque germanicae lineae modo ultimus.</l>
            <l>Cum maiorem tam cito creare non posset natura,</l>
            <l>Desperata ad tempus industria substitit,</l>
            <l>Mora sese indigere ultro professa,</l>
            <l>Ut ex Atlante Herculem susciperet.</l>
            <l>Summum in terris cum artificium sit regnare,</l>
            <l>Reges, quos ad solium tornat, non deproperat, sed elimat.</l>
            <l>Leopoldum qui videt, coeli artificium miratur.</l>
            <l>Suorum virtute notus, notior sua</l>
            <l>Ad imperium non tantum natus, sed et electus est</l>
            <l>Gemino maiestatis suffragio, et haereditate et merito.</l>
            <l>Mansuetudo Austriaca potenti sanguini intima</l>
            <pb xml:id="F53"/>
            <l>Coelo ipsum gratissimum, mundo amabilem fecit,</l>
            <l>Ut plus diligeretur ceu pater, quam timeretur ut Caesar.</l>
            <l>Iniuriarum duntaxat memor, ut donaret,</l>
            <l>Beneficiorum immemor, ut omnibus bis daret.</l>
            <l>Privilegio virtutis a metu utriusque fortunae exemptus</l>
            <l>Semper suus stetit, hoc est, Austriacus,</l>
            <l>Liberalitate singularis, non tantum dives, sed prope divus</l>
            <l>Id unum se habere reputavit, quod effudisset</l>
            <l>Subtrahendo sibi, aliis dando.</l>
            <l>Nullum illi aurum splendidius visum, quam illud</l>
            <l>Quod liberalitate sua in aris accenderat,</l>
            <l>Aut in pauperum ac religiosorum manibus fulgurare iusserat,</l>
            <l>Gnarus,</l>
            <l>Nullibi minus illud invidum metallum livere.</l>
            <l>Ferri ipsi nulla cupido,</l>
            <l>Nisi, ut eo clades impediret faciendas,</l>
            <l>Aut sisteret iam factas,</l>
            <l>Innocentiae patronus ut esset, hostis sceleris esse voluit,</l>
            <l>Quo vindicari probitas, non perdi malitia videretur,</l>
            <l>Tantum coniugem quae sponsa non expetat?</l>
            <l>In cuius gratiam</l>
            <l>Potissimae virtutes generis feminini esse voluerunt,</l>
            <l>Ut ipsi nuberent:</l>
            <l>Qui prater augustissimam Claudiam</l>
            <l>Honestissima polygamia, castissimo thalamo</l>
            <l>Tot habet uxores, quot virtutes.</l>
          </lg>
        </div>
        <div>
          <p>Possemus hic equidem sexaginta fortes, austriacos heroes, producere, qui augustissimi
                Leopoldi caesarum lectum ambirent, nisi opusculi huius angustiae prohiberent. E
                tanto tamen numero placuit Serenissimos Parentes tuos producere. Utriusque et
                Ferdinandi Caroli et Annae Mediceae hoc elogium esto.</p>
        </div>
        <div>
          <lg>
            <l>Ferdinandu Carolus</l>
            <l>Archidux Austriae, comes Tirolis, et caetera.<note place="foot" xml:id="ftn43" n="43">In margine: Elogium serenissimi Ferdinandi
                        Caroli.</note>
            </l>
            <l>Nihil mediocre, ne quidem in statura habuit,</l>
            <l>Qua toto humero ceteros eminens</l>
            <l>Tamen despexit neminem, suspectus ab omnibus.</l>
            <l>Virtus ipsius gigantaea respondit corpori,</l>
            <l>Magna anima membrorum capacitati,</l>
            <l>Qua Orbem etiam implere potuisset.</l>
            <l>Cum ex illo sanguine, hoc est, austriaco, natus esset,</l>
            <l>Quo supero has in terras nasci cuperent,</l>
            <l>Si humanam carnem induerent,</l>
            <l>Nihil tamen fastus ostendit, fastigii plurimum.</l>
            <l>Minificus in omnes, hoc est, austriace dives</l>
            <l>Dum sua dedit, plura recepit</l>
            <pb xml:id="F54"/>
            <l>Venales nulli alteri, quam principi suo, amores subditorum.</l>
            <l>Munerari beneficia maluit, quam numerare</l>
            <l>Auditus, cum diceret:</l>
            <l>Ideo metalla a Deo principibus dari et erui,</l>
            <l>Non ut thesauris avare rursus infoderent,</l>
            <l>Sed in vulgus spargerent liberalis naturae beneficium.</l>
            <l>Ex tali proin tantoque parente</l>
            <l>Quid mirum,</l>
            <l>Si tam liberalis et animi, et formae prodierit filia,</l>
            <l>Parenti Ferdinando serenissimo parentem serenissimam</l>
            <l>Annam mediceam iungimus,<note place="foot" xml:id="ftn44" n="44">In margine: Elogium serenissime Annae
                    Mediceae.</note>
            </l>
            <l>Eo feliciorem, quia Annam.</l>
            <l>Anna Mariae genitrix habet, quod sibi plaudat,</l>
            <l>Quod mater esse merita sit Mariae coeli omperatricis</l>
            <l>Anna Medicea sibi gratuletur, quod filiam habeat</l>
            <l>Mundi imperatricem</l>
            <l>Mariae in Virgine utero Deus homo nupsit,</l>
            <l>Claudiam, Caesar (saeculi nostri numen) duxit in suam.</l>
            <l>Ex Maria generis nostri redemptio pependit,</l>
            <l>Ex Claudia Felice propagatio Austriae</l>
            <l>Magnum terrarum bonum,</l>
            <l>Christus ex Maria Nazarenum aliquid traxit,</l>
            <l>Ex Anna Medicea</l>
            <l>Filia Claudia, ex filia secuturi posteri</l>
            <l>Floridam trahen, magnamque<placeName>Florentiam</placeName>,</l>
            <l>Ita magnus sanguis confluit</l>
            <l>Per magna floridaque connubia.</l>
            <l>Felix mater tanta filia!</l>
            <l>Felix filia tanta matre!</l>
          </lg>
        </div>
        <div>
          <p>Sed ab serenissimo avo tuo Leopoldo, et magna avia Claudia Medicea tibi cognomine
                laus nobis repetenda venit. Ille</p>
        </div>
        <div>
          <lg>
            <l>Religionis amator tenerrimus</l>
            <l>Vicissimi a superis amabatur,<note place="foot" xml:id="ftn45" n="45">In margine: Elogium serenissimi archiducis<persName>Leopoldi</persName>.</note>
            </l>
            <l>Ut dubium esset, chariorne coelo esset, an terris utilior</l>
            <l>Ut bene praesset regnis ac populis, prius elegit ovibus.</l>
            <l>Ea dexteritate tenuit pedum, qua alii sceptrum.</l>
            <l>Argentinensis episcopus</l>
            <l>Et dignitate et liberalitate</l>
            <l>Argento munifice in probos et indigos effuso,</l>
            <l>Tributaruam coelo pietatem templis impendit,</l>
            <l>Trina Societatis Iesu collegia posuit,</l>
            <l>Molsheimiense cum academia, Passaviense, Ensisheimianum.</l>
            <pb xml:id="F55"/>
            <l>Addito in complementum sanctae prodigalitatis</l>
            <l>Oenipontano templo prope marmoreo</l>
            <l>Nova architecturae prodigio.</l>
            <l>Quid gladio in seditiosos posset, Rhetis exhibiturus fuerat,</l>
            <l>Nisi maiestate principis territi</l>
            <l>In pacta descendere,</l>
            <l>Quam in arma insurgere maluissent.</l>
            <l>Rebus gloriose gestis toga ac sago clarissimus</l>
            <l>Debitum naturae solvit, Deum virtutis debitorem nactus.</l>
            <l>Cui, titulo compensationis, magnificentissimum sanctissimae trinitatis,</l>
            <l>Quod posuit in terris palatium</l>
            <l>Mortuo cessit in mausolaeum.</l>
          </lg>
        </div>
        <div>
          <p>Cum in te, augustissima<persName>Claudia</persName>, magna tua avia, revixerit Claudia Medicea Leopoldi
                coniux, cumque in virtute vix detur discrimen, elogio personam distinguamus.</p>
        </div>
        <div>
          <lg>
            <l>Gratissimus vocabulorum lusus est</l>
            <l>Accedente ad nomen quoque virtute,<note place="foot" xml:id="ftn46" n="46">In margine: Elogium serenissimae Claudiae
                        Mediceae.</note>
            </l>
            <l>Quam in geminis Claudiis adoramus</l>
            <l>Dum laus unius pergit esse alterius.</l>
            <l>Masculae illa mentis heroina,</l>
            <l>Nihil femineum, praeter sexum, habuit.</l>
            <l>Cum cuis sapientia in difficillima tempora incidisset,</l>
            <l>Apparuit, quanta esset.</l>
            <l>Bellona et Amazo prudentia ac consilio</l>
            <l>Militare saeculum egit provide, talis fortiter.</l>
            <l>In eligendis rebus tam cauta, quam constans in retinendis</l>
            <l>Fortunae peccatum et ferrea tempora</l>
            <l>Emendavit prudentia minime molli, sed cordata</l>
            <l>Tiroli tantundem constantia sua attulit munimentis,</l>
            <l>Quantum ipsae alpes mole sua patirae securitatis.</l>
            <l>Praeter virtutem, nescias, quid amaverit,</l>
            <l>Praeter Deum, quid timueris.</l>
            <l>Nos, quos in Geminis Claudiis admiremur, habemus,</l>
            <l>Vitamque habuisse Leopoldum.</l>
          </lg>
        </div>
        <div>
          <p>His ita transactis, ratoque matrimonio, quod toti imperio gratulir, superesse vix
                quidquam aliud video, quam ut felicisssimam ad coronas viam, et auspicatissimum ad
                caesaream Viennam iter augustissimae sponsae apprecer, mox etiam omnes divos
                divasque e coelo ad innocentissimas nuptias in tanta austriaci sanguinis caritate
                invitem. Vade proin secundissimis austriacorum a laudis<pb xml:id="F56"/>et aquilis,
                augustissima<persName>Claudia</persName>, patriae tuae ocelle et pupilla, mortalium suavissima, vade,
                quo augustus hymenaeus ad coronas, sceptra, ad imperia te vocat; quo aeterna avorum
                merita, gloriosa<persName>Ferdinandi</persName>parentis tui fama te accersunt, quo orbis universi vota
                iam praecesserunt. Vade Aurora a Solem, quo te<placeName>Germaniae</placeName>desideria, quo honorum
                epextatio, et melior his omnibus vigil dei providentia pridem destinarunt: neque
                enim votorum nostrorum intemperantia quiescere poterit, donec corona tua inter
                imperium et angliam aliquantum pendula in adorato capite tuo radices agat. Deo, non
                alii, debemus dignitatis tuae maiestatem, qui nubiles annos tuos in hoc ipsum tempus
                tam dextere ordinavit, disposuit, reservavit, ut de industria ad augustissimum
                thorum nata, educata, non quaesita videaris. vivant proinde augustissimi coniuges!
                Vivat<persName>Leopoldus</persName>caesar augustissimus! Vivat<persName>Claudia</persName>felix nova imperatrix
                augustissima! Vivat!</p>
          <p>Adsint et sacratissimo hymenaeo cum mortalibus superi. Cum vel ab ipsa antiquitate
                moris fuerit principibus thalamis hospites divos adhibere. Ita<persName>Seneca</persName>ad nuptias
                aurei olim velleris (quod praepotentis granisque Hispaniae modo decus evasit)
                convivas superos citavit.</p>
        </div>
        <div>
          <lg>
            <l>Ad regum thalamos numine prospero,<note place="foot" xml:id="ftn47" n="47">In margine: Seneca in Medea.</note>
            </l>
            <l>Qui coelum superi, quique regunt mare,</l>
            <l>Adsint cum populis rite faventibus, et caetera.</l>
          </lg>
        </div>
        <div>
          <p>Exemplo angelorum, qui coniugato cum humana natura numini phonasci applauserant,
                paranumphis bove et asino nuptiales cunas prensantibus, taedam praeferente hymenaeo
                magorum sidere; quin et exemplo ipsius Christi, qui Canaeas nuptias praesentia sua
                nobilitatas sapido insuper vino lentae aquae miraculo consecrarat. Aderunt et
                augustissimo festo patroni coelites, prae reliqui deis Leopoldus Austriae Dux cum
                pientissima coniuge sua Agnete. Is totam secum in comitatum gloriosam et
                triumphantem<pb xml:id="F57"/>iam in coelis<placeName>Austriam</placeName>deducet gratificaturus suo in
                terris<persName>Leopoldo</persName>consanguinearum virtutum aemulo. Aderunt communis nominis felices
                omnes, suamque cum terris austriacis felicitatem partientur.</p>
          <p>Iam vero, quoniam tandem finiendum epithalamium est, siccum utique futurum, nisi de
                Aurora egisset, materiam abrumpo, non laudem, eandemque, quam in principio salutavi
                Auroram in orationis meae limbo repeto. Tempus scilicet illud faustissimum ingemino,
                quo ad auspicatissimum abitum omnia parata sunt. Scilicet ubi</p>
        </div>
        <div>
          <lg>
            <l>Nitido patefecit ab ortu,<note place="foot" xml:id="ftn48" n="48">In margine: Ovidius 2 libro Metamorphoses</note>
            </l>
            <l>Purpurea Aurora fores, et plena rosarum</l>
            <l>Atria, iungere equos velocibus imperat horis,</l>
            <l>Atque triumphalem currum Sol ipse maritus</l>
          </lg>
        </div>
        <div>
          <p>Modo Aurora vel, ut aliis dicitur, illa aurea hora illuxit, quae orbem totum
                serenissima radiorum aula ac splendore, ut ita loquar, inundavit. Exorere proin
                imperatorio solio<persName>Claudia</persName>felix et augustissimos inde radios in omnes orbis partes
                clementissime dispensa. Tu namque<placeName>Tirolis</placeName>laetitia, regnatricis<placeName>Austriae</placeName>decus ac
                mole pretiosissimum.</p>
          <p>Sed o infortunatos Tiroleos montes, quo paulo ante felices dixeram. Itane commune
                quidpiam cum Gelboeticis iugis habetis, quibus dictum:</p>
          <p>Montes Gelboe, nec ros nec pluvia veniant</p>
          <p>Super vos.<note place="foot" xml:id="ftn49" n="49">In
                        margine: 2 Reg. I. v. 21.</note>
          </p>
          <p>Itane serenissima Aurora vestra vobis subducitur, cuius beneficentissimo rore
                liberalissime antehac immaduistis; cuius aureo fulgore turriti apices, ac
                formosissimae rupes in aliena usque regna respelnduere. Itane deinceps nec ros ille
                amplius veniat super vos? Sed noli obsecro, maesta patria invidere<persName>Claudiae</persName>tuae tam
                augustam fortuna, quae ex serenitate archiduce tua non amissa; sed commutata
                transiit in dominam. Erit, erit, ut<pb xml:id="F58"/>ipsa<placeName>Tirolis</placeName>suae (quis enim patriae
                obliviscatur?) devotissimique sibi collegii Oenipontani, nec non universae
                Societatis Iesu per haereditatias provincias sparsae, ceu sacrae ancillae suae
                aeternum memor maiore alibi gratia (quod evenire dicitur Auroram eminus intuentibus)
                erit, inquam, ut illa e longinquo pulchrior nobis arrideat e maiestati solio, per
                reflexionem radiorum patriae suae non desertae, sed in melius commutatae foecundior
                illucescat, eque caesarea metropoli<placeName>Vienna</placeName>, veluti corde<placeName>Germaniae</placeName>altricem naturam
                imitata selectissimi sanguinis (qualis austriacus est sub sole optimus) nobilissimos
                spiritus in omnes florentissimi corporis imperii partes dispenset, atque (uti
                liberalissimae indolis ac naturae est) adoratas virtutes sua pridem coronato orbis
                theatro debitas augustissime in omnes propaget. Ita vocet maiestati utrique
                caesareo-regiae.</p>
        </div>
      </div>
    </body>
  </text>
</TEI>