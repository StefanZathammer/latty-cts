<TEI xmlns="http://www.tei-c.org/ns/1.0">
  <teiHeader>
    <fileDesc xml:id="reinthaler-s-ecloga">
      <titleStmt>
        <title>Ecloga gratulatoria. Daphnis a Pastoribus Musis bucolicis pro festo suo natali celebratus, versio electronica</title>
        <author key="reinthaler01">
          <name>Reinthaler, Simon Joseph</name>
          <date precision="low">fl. 1750</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>Digital text provided by the editor</edition>
      </editionStmt>
      <extent>10 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <bibl>Priesterseminar Brixen, E 23, F459r–F463v</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1748">12.3.1748</date>
      </creation>
      <textClass>
        <keywords scheme="time">
          <term>Von der Gründung der Universität bis zur Aufhebung des Jesuitenordens (1773)</term>
        </keywords>
        <keywords scheme="genre">
          <term>Dichtung</term>
          <term>Ekloge</term>
          <term>Gratulationsgedicht</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-23</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:reinthaler01.latty2689432.latty-lat1">
    <body n="body1">
      <div n="div1">
        <head n="head1">Ecloga gratulatoria. Daphnis a Pastoribus Musis bucolicis pro festo suo natali celebratus.</head>
      </div>
      <div n="div2">
        <head n="head1">Personae:</head>
        <p n="p2">Lycidas, Tytirus, Chorydon</p>
      </div>
      <div n="div3">
        <head n="head1">Lycidas</head>
        <lg n="lg2">
          <l n="l1">Quis tibi laetitiae scopus est, quae causa canendi,</l>
          <l n="l2">Tytire, quae subito portas nova gaudia vultu,</l>
          <l n="l3">Forsitan optato Phillis venit obvia gressu?</l>
          <l n="l4">– Phillis Pastorum nemorumque beata voluptas –</l>
          <l n="l5">Fors placet, ut saliunt hilares armenta per Alpes</l>
          <l n="l6">Et pingui pascuntur humo, tua gaudia, tauri?</l>
          <l n="l7">Quae tanta tibi meta ioci? Da, Tytire, nobis!</l>
        </lg>
      </div>
      <div n="div4">
        <head n="head1">Tytirus</head>
        <lg n="lg2">
          <l n="l1">O Lycida, Lycida! – quoniam convenimus ambo –</l>
          <l n="l2">Dic mihi, quaeso, tuam quae lurida nubila mentem</l>
          <l n="l3">Obscurant? Quae crassa tuos oblivia sensus</l>
          <l n="l4">Diripiunt, tu solus eris, quem gaudia nostri</l>
          <l n="l5">Pectoris effugiunt? Lycida, mihi crede! Myricas</l>
          <l n="l6">Inter ego nuper densasque Amaryllidis herbas</l>
          <l n="l7">Atque bonus mecum consederat ilice Mopsus,</l>
          <l n="l8">Cum subito viridi circum crinita corymbo</l>
          <l n="l9">Magna Pales, nostri decus immortale laboris,</l>
          <l n="l10">Astitit ante pedes dictisque ita fatur amicis:</l>
          <l n="l11">Exhilarate animos laetasque advertite mentes</l>
          <pb n="pb12"/>
          <l n="l13">Et pleno gaudete sinu, lux edidit ista,</l>
          <l n="l14">Quod lux nulla tulit. Non festa Palidia, sed nec</l>
          <l n="l15">Pan vel Capripedes, non rustica numina, fauni</l>
          <l n="l16">Sint tibi materies tanti, mi Tytire, plausus,</l>
          <l n="l17">Non Triadum, vitraeaeve canes connubia Nymphae</l>
          <l n="l18">Nec Satyri ludos, Neriadis atque Napaeae,</l>
          <l n="l19">Daphnis adest, Superi, demissus ab aethere Daphnis,</l>
          <l n="l20">Hic tibi festivis, Lycida, celebrandus avenis.</l>
        </lg>
      </div>
      <div n="div5">
        <head n="head1">Lycidas</head>
        <lg n="lg2">
          <l n="l1">Daphnis adest, Superi, quae vox mihi verberat aures!</l>
          <l n="l2">Daphnis adest, o he, liceat mihi Daphnidis ergo</l>
          <l n="l3">Stringere vel solam geminis amplexibus umbram.</l>
        </lg>
      </div>
      <div n="div6">
        <head n="head1">Tytirus</head>
        <l n="l2">Ergo, age, Daphnididos, Lycida, citus incipe versus.</l>
      </div>
      <div n="div7">
        <head n="head1">Lycidas</head>
        <lg n="lg2">
          <l n="l1">Tu calamos inflare leves, ego carmine laudes</l>
          <l n="l2">Prosequar ac tantis natalibus adstruo pompam,</l>
          <l n="l3">Daphnis enim nostram – quamvis sit rustica – Musam</l>
          <l n="l4">Diligit, ite meae, felix pecus, ite capellae,</l>
          <l n="l5">Sit pariter nostrae Chorydon pars maxima Musae.</l>
        </lg>
      </div>
      <div n="div8">
        <head n="head1">Chorydon</head>
        <lg n="lg2">
          <l n="l1">Tertia lux abiit, quo me mea somnia fallunt,</l>
          <l n="l2">Namque – fatebor enim –, mi Tytire, nuper ad Aeni</l>
          <l n="l3">Littora flumineas inter consedimus ulmos,</l>
          <l n="l4">Hic mihi, nescio quis, Morpheus mea lumina clausit,</l>
          <l n="l5">Armento interea virides pascente per herbas,</l>
          <l n="l6">Cum subito visum fuerat mihi nobile nomen</l>
          <l n="l7">Daphnidis et crudo depicta in vortice forma.</l>
          <l n="l8">Ter conatus ibi collo dare brachia circum,</l>
          <l n="l9">Ter frustra comprensa manus effugit imago.</l>
          <l n="l10">Tunc mihi mentis inops: sunt somnia, somnia, dixi.</l>
        </lg>
      </div>
      <pb n="pb9"/>
      <div n="div10">
        <head n="head1">Tytirus</head>
        <lg n="lg2">
          <l n="l1">O Chorydon! Chorydon! Quae te dementia capit?</l>
          <l n="l2">Falleris, o Chorydon! Non semper inania somni</l>
          <l n="l3">Somnia sunt, o te Phrygiae de littore terrae,</l>
          <l n="l4">En tibi magna Pales, Chorydon, modo somnia solvit,</l>
          <l n="l5">Dum toties spectata polo demisit ab alto</l>
          <l n="l6">Et celebrat plaudente solo natalia Daphni.</l>
        </lg>
      </div>
      <div n="div11">
        <head n="head1">Lycidas</head>
        <l n="l2">Daphnis adest, Superi, quae vox mihi verberat aures!</l>
      </div>
      <div n="div12">
        <head n="head1">Chorydon</head>
        <lg n="lg2">
          <l n="l1">Daphnis adest, cui iam dudum peramabile nomen</l>
          <l n="l2">Saepius aequoreis calamo mandamus arenis,</l>
          <l n="l3">Saepius agrestes testor per arundinis ictus</l>
          <l n="l4">Perque pedum et pecudum caulas et pascua iuro,</l>
          <l n="l5">Si mihi non Daphnis primis in amoribus haeret.</l>
        </lg>
      </div>
      <div n="div13">
        <head n="head1">Tytirus</head>
        <lg n="lg2">
          <l n="l1">O quoties, Chorydon, sero dum vesper Olympo</l>
          <l n="l2">Prodiit, obiecta vestitus ab ilicis umbra,</l>
          <l n="l3">– Lanigeras postquam pecudes sub rupe coegi – </l>
          <l n="l4">Mente procul – nostis pueri – super aethera sursum</l>
          <l n="l5">Vectus eram, proprio compellans nomine Daphnim.</l>
          <l n="l6">Daphnis, ubi pascis, quo te tam laeta retardant</l>
          <l n="l7">Sydera? Num solitis peragit rota cursibus annum</l>
          <l n="l8">Sive suos gressus pigris limacibus aequat?</l>
          <l n="l9">Tam tardo mihi Daphnis adest redivivus eoo.</l>
          <l n="l10">Daphni, veni, sacris recrees natalibus orbem,</l>
          <l n="l11">Ipsi te montes quaerunt, te regna Dianae,</l>
          <l n="l12">Tytirus et Lycidas, Chorydon ac Alphisebaeus.</l>
        </lg>
      </div>
      <div n="div14">
        <head n="head1">Lycidas</head>
        <l n="l2">Daphnis adest, Superi, quae vox mihi verberat aures!</l>
      </div>
      <div n="div15">
        <head n="head1">Chorydon</head>
        <lg n="lg2">
          <l n="l1">Incipe, fare prior, mi Tytire, te quoque vatem</l>
          <l n="l2">Pastores dicunt:</l>
        </lg>
      </div>
      <pb n="pb16"/>
      <div n="div17">
        <head n="head1">Tytirus</head>
        <l n="l2">at non sum credulus illis.</l>
      </div>
      <div n="div18">
        <head n="head1">Lycidas</head>
        <lg n="lg2">
          <l n="l1">Incipe, si quid habes et te fecere poetam</l>
          <l n="l2">Pierides, sunt et tibi carmina.</l>
        </lg>
      </div>
      <div n="div19">
        <head n="head1">Tytirus</head>
        <lg n="lg2">
          <l n="l1">Falleris, o he,</l>
          <l n="l2">Dicite, Maeonides: non omnia possumus omnes.</l>
        </lg>
      </div>
      <div n="div20">
        <head n="head1">Lycidas</head>
        <lg n="lg2">
          <l n="l1">Horridior scopulis atque ingratissimus esses,</l>
          <l n="l2">Dignus, quem rabidi suspendant cornua tauri.</l>
          <l n="l3">Incipe, pascentes Lycidas custodiet haedos.</l>
        </lg>
      </div>
      <div n="div21">
        <head n="head1">Tytirus</head>
        <lg n="lg2">
          <l n="l1">Carmina, quae canimus, sunt carmina Daphnidis, ipse</l>
          <l n="l2">Namque docet sylvis nostram resonare Thaliam,</l>
          <l n="l3">Nullus eram, Chorydon, nullus, nullissimus, at nunc</l>
          <l n="l4">Daphnidis auxilio paulo meliore cicuta</l>
          <l n="l5">Daphnidis eximias laudes cantemus oportet.</l>
          <l n="l6">Non pigeat tanto laudes dixisse magistro,</l>
          <l n="l7">Daphnis amor Musae est atque ingeniosa voluptas,</l>
          <l n="l8">Gloria Parnassi, magnum decus est Heliconis.</l>
        </lg>
      </div>
      <div n="div22">
        <head n="head1">Lycidas</head>
        <lg n="lg2">
          <l n="l1">Ipsus ab Amphryso Pastor mihi dixit Apollo,</l>
          <l n="l2">Saepius ipse comes mecum solet ire per Alpes</l>
          <l n="l3">Alternatque vices studii pecudesque subinde</l>
          <l n="l4">Educit, nimiae fugiens fastidia Musae.</l>
          <l n="l5">Ipse mihi dixit, non sunt mendacia, non sunt:</l>
          <l n="l6">Daphnis Pieridum sponsus fraterque sororum,</l>
          <l n="l7">Ingenium sublime gerit cerebrumque profundum.</l>
        </lg>
      </div>
      <div n="div23">
        <head n="head1">Chorydon</head>
        <lg n="lg2">
          <l n="l1">Ingeniosus erat quondam dulcissimus Orpheus,</l>
          <l n="l2">Daphnis amat Musas, est ingeniosior illo</l>
          <l n="l3">Et pietate prior, Lycida, mihi credis, cuius</l>
          <l n="l4">Relligionis honor virtusque e fronte relucet.</l>
          <l n="l5">Namque ubi sepositis longo post tempore curis</l>
          <l n="l6">Desiit Aoniae studiis litare Minervae,</l>
          <l n="l7">Aut pastu reduces postquam ad praesepia turmas</l>
          <l n="l8">Duxerat, ad sacri mox tendit limina templi</l>
          <pb n="pb9"/>
          <l n="l10">Atque genu supplex magnum Pan Daphnis adorat,</l>
          <l n="l11">Providus et vigilans. Non diligit otia Daphnis,</l>
          <l n="l12">Non solet umbrosae sub tegmine stertere fagi,</l>
          <l n="l13">Odit iners vitium, fugit et cane peius et angue</l>
          <l n="l14">Insomnis vigilans et visu plurimus Argos</l>
          <l n="l15">Omnibus intendit, Chorydon, nobisque sibique,</l>
          <l n="l16">Non Daphni pascente lupus turbavit ovile,</l>
          <l n="l17">Nulla duellabunt inter se cornua tauri,</l>
          <l n="l18">Daphnis enim custos vigilat, cessate iuvenci,</l>
          <l n="l19">Daphnis amor noster, sed parcius ista Menalcas</l>
          <l n="l20">Invidus indignas laudes sibi Daphnidis ambit.</l>
        </lg>
      </div>
      <div n="div24">
        <head n="head1">Chorydon</head>
        <lg n="lg2">
          <l n="l1">Daphnis amat tenues carylos, ubi nulla minantur</l>
          <l n="l2">Fulmina, non tumidas, sublimia culmina, cedros,</l>
          <l n="l3">Exultatque humiles inter latitare Myricas,</l>
          <l n="l4">Cautus et attentus graditur, latet anguis in herba.</l>
        </lg>
      </div>
      <div n="div25">
        <head n="head1">Lycidas</head>
        <lg n="lg2">
          <l n="l1">Incipe Daphnididos mecum, mea tibia, versus.</l>
          <l n="l2">Es mihi magna satis, Daphnis stat, Tytire, pro me.</l>
          <l n="l3">Ipse suos humeris importat ovilibus agnos,</l>
          <l n="l4">Quos laesos lassosque videt, miserebitur ultro.</l>
        </lg>
      </div>
      <div n="div26">
        <head n="head1">Chorydon</head>
        <lg n="lg2">
          <l n="l1">Discite, pastores, ex Daphnide disce, Menalca,</l>
          <l n="l2">En Maelibaeus habet, studiosa modestia quid sit,</l>
          <l n="l3">Ipsus ego miror, Daphnim miratur et ipse</l>
          <l n="l4">Tytirus, et Mopsus, Lycidas et Pollio, Moeri.</l>
        </lg>
      </div>
      <div n="div27">
        <head n="head1">Tytirus</head>
        <l n="l2">Si placeat Superis, imitabitur Alphisebaeus.</l>
      </div>
      <div n="div28">
        <head n="head1">Lycidas</head>
        <l n="l2">Triste supercilium portas<gap n="gap1" reason="illegible"/>millio, Moeri.</l>
      </div>
      <div n="div29">
        <head n="head1">Tytirus</head>
        <lg n="lg2">
          <l n="l1">Nubila nulla tuum, Daphnis dulcissime, frontem</l>
          <l n="l2">Depingunt, placidus visu vultuque serenus.</l>
          <l n="l3">Oribus acceptus merito pastoribus es tu.</l>
        </lg>
        <pb n="pb3"/>
      </div>
      <div n="div30">
        <head n="head1">Lycidas</head>
        <lg n="lg2">
          <l n="l1">Virtutum numerosa cohors mentisque serenae</l>
          <l n="l2">Inviolata quies circumstruit undique Dapnim.</l>
          <l n="l3">Undique circumdat soliumque in pectoris arce</l>
          <l n="l4">Candorem posuisse sibi testatur amicae</l>
          <l n="l5">Pacis amor, placidae felix concordia vitae.</l>
        </lg>
      </div>
      <div n="div31">
        <head n="head1">Tytirus</head>
        <lg n="lg2">
          <l n="l1">Est bonus ante alios et integer atque pudicus.</l>
          <l n="l2">Integer est, Daphni non est Galathaea, sed omnem</l>
          <l n="l3">Abnuit ipse thorum, quoniam sibi sufficit ipse.</l>
          <l n="l4">Vos ego, pastores, testor per ovilia, namque</l>
          <l n="l5">Dicite, quis maior meritis, virtutis amore,</l>
          <l n="l6">Quis pietate prior? Cingit vigilantia nostrum</l>
          <l n="l7">Daphnida Pegosidae pascentem in margine ripae:</l>
          <l n="l8">Felices pecudes tanto custode beatae,</l>
          <l n="l9">Felices socios, felices Daphnidis aedes,</l>
          <l n="l10">Fixit ubi stabilem felix sapientia sedem,</l>
          <l n="l11">Florentes ubi pacis opes charitesque morantur,</l>
          <l n="l12">Insuper expansis habitat bona gratia pennis!</l>
        </lg>
      </div>
      <div n="div32">
        <head n="head1">Lycidas</head>
        <lg n="lg2">
          <l n="l1">Quis tua tecta, Pean, Peneiae virginis, o qui</l>
          <l n="l2">Non modo contemnant habitacula laurea, sed nec</l>
          <l n="l3">– Stultus olim fueram – vellent stringere gressus,</l>
          <l n="l4">Si vident, nostri mirantur ovilia Daphni,</l>
          <l n="l5">Daphnis, ubi pascis, portas aperire memento.</l>
        </lg>
      </div>
      <div n="div33">
        <head n="head1">Tytirus</head>
        <lg n="lg2">
          <l n="l1">Huc, Lycida, Chorydon, procedam, Pollio, Mopse,</l>
          <l n="l2">Siqua tui te, Daphnis, habet pia cura, venito.</l>
          <l n="l3">Serius aut citius metam properamus ad unam,</l>
          <l n="l4">Dilectos visura lares vestigia cursu</l>
          <l n="l5">Libremus celeri, nam lux hodierna vocat nos</l>
          <l n="l6">Et iubet ad nostri natalia currere Daphni.</l>
        </lg>
        <pb n="pb3"/>
      </div>
      <div n="div34">
        <head n="head1">Chorydon</head>
        <lg n="lg2">
          <l n="l1">Nec mora, mi Lycida, pro Daphnide dona paremus,</l>
          <l n="l2">Quisque ferat fructus, horto quos divite legit,</l>
          <l n="l3">In musco ficus, in texto vimine poma.</l>
        </lg>
      </div>
      <div n="div35">
        <head n="head1">Lycidas</head>
        <lg n="lg2">
          <l n="l1">Currite, cantantes pueri, quos prima iuventus</l>
          <l n="l2">Excitat, et multam Daphni deferte salutem.</l>
          <l n="l3">Tardus ego Lycidas veniam quoque, namque meus pes</l>
          <l n="l4">Claudicat informis gressuque incedit hiulco.</l>
          <l n="l5">Quippe cavernosas nuper currendo per Alpes</l>
          <l n="l6">Contigit, ut rigida multum latrante licisca</l>
          <l n="l7">Per cautes patrias vestigia saepe fefelli,</l>
          <l n="l8">Ac tandem scopulis pes est collisus acutis.</l>
          <l n="l9">Vos igitur properate, viri, pro meque salutem</l>
          <l n="l10">Dicite, saltantes Lycidas hic diriget haedos</l>
          <l n="l11">Et caeptum Chorydonis opus praeconia Daphni</l>
          <l n="l12">Absolvet viridi circum stipatus hibisco:</l>
          <l n="l13">Denique dum sero procedet<corr n="corr1">vesper</corr>Olympo,</l>
          <l n="l14">Lanigeras claudam pecudes, Galathaea capellas</l>
          <l n="l15">Mulgebit lactisque feret pro Daphnide dona.</l>
        </lg>
      </div>
      <div n="div36">
        <head n="head1">Tytirus et Chorydon</head>
        <lg n="lg2">
          <l n="l1">Ergo diu vivas, Daphnis, sine fine virentes</l>
          <l n="l2">Inter veris opes et dulcia pascua laetus,</l>
          <l n="l3">Nulla sinistra tibi praedicat ab ilice cornix</l>
          <l n="l4">Nec male vatidicae cantent tua funera picae.</l>
          <l n="l5">Nos properare iuvat, sua quisque musolia cursu</l>
          <l n="l6">Ac celerante petat, quo dulcia dona paremus.</l>
        </lg>
      </div>
      <div n="div37">
        <head n="head1">Lycidas</head>
        <lg n="lg2">
          <l n="l1">Vive diu, Daphni, tot saecula fausta precamur,</l>
          <l n="l2">Gramina quot numerant agri, quot flumina guttas.</l>
          <l n="l3">Ipsa tuis benedicat agris Ceres, ipsa ministrat</l>
          <l n="l4">Pabula, non Lybicos metuant armenta leones,</l>
          <pb n="pb5"/>
          <l n="l6">Hoc precor, Assirium tibi multiplicetur amomum</l>
          <l n="l7">Et durae quercus sudent tibi roscida mella.</l>
          <l n="l8">O mihi tam longae maneat pars ultima vitae</l>
          <l n="l9">Spiritus, et quantam sat erit tua dicere facta,</l>
          <l n="l10">Daphnis, amor noster, nemorum decora voluptas,</l>
          <l n="l11">Non me carminibus superaverit Orpheus ipse:</l>
          <l n="l12">Hoc erit in votis – quid enim nisi grata vovemus –,</l>
          <l n="l13">Ut tua fama tibi, semper tua gloria, Daphnis,</l>
          <l n="l14">Semper honos nomenque tuum laudesque manerent.</l>
          <l n="l15">Nulla dies nostros in te sepelibit amores,</l>
          <l n="l16">Sed tuus aspectus semper renovabit eosdem,</l>
          <l n="l17">Te Daphni crescente mei crescetis amores.</l>
          <l n="l18">In caput ipse suum refugus prius influet Aenus</l>
          <l n="l19">Aut summas surgente vado volvetis in Alpes,</l>
          <l n="l20">Ante volabit aper, pascentur in aethere damae,</l>
          <l n="l21">Mellifluaeque prius crescent de fontibus uvae,</l>
          <l n="l22">Quam tuus ex nostro labatur pectore vultus.</l>
          <l n="l23">Instrue, ne falso resonent mea tibia versu,</l>
          <l n="l24">Te canat omne nemus, cantet frondator ad auras,</l>
          <l n="l25">Te Triadumque chorus, te rusticae Musa Menalcae,</l>
          <l n="l26">Te iuga Maeonidum resonent, te saxa loquentur</l>
          <l n="l27">Et tua festivo celebrent natalia cantu.</l>
          <l n="l28">Vivito ter felix Daphnis tot saecla vovemus,</l>
          <l n="l29">Quot pecudes sylvae, quot habet Iovis aula supremi</l>
          <l n="l30">Sydera, quotque caedes curvatis frondibus extant,</l>
          <l n="l31">Vel quot fluctivagus Nereius agmina fundit,</l>
          <pb n="pb32"/>
          <l n="l33">Lustraque tot voveo vitae placidissima, quotquot</l>
          <l n="l34">Stant vepribus dumi, quot Chloris floribus extat,</l>
          <l n="l35">Quotque pyros autumne dabis, quot colligit uvas</l>
          <l n="l36">Vitibus excerptas curvo vindemia fato.</l>
          <l n="l37">Vive diu, felix, sanus, floresce, triumpha,</l>
          <l n="l38">Siquis erit reprobans mea candida vota, meosque</l>
          <l n="l39">Despiciat versus, amet hic tua carmina, Moeri,</l>
          <l n="l40">Litus arat pascatque lupes et mulgeat haedos.</l>
          <l n="l41">Qui tibi sive tuae, Daphnis, contraria famae</l>
          <l n="l42">Dixerit aut nostris votis dispenserit, illi</l>
          <l n="l43">Apprecor ultrici rudat sua viscera rostro</l>
          <l n="l44">Milveus, hic pereat, bibat aut tua pocula, Circe,</l>
          <l n="l45">Huic stabulo iumenta cadant segetesque crementur,</l>
          <l n="l46">Infelix solium sterili consurgat arena.</l>
          <l n="l47">O mihi tam longae maneat pars ultima vitae</l>
          <l n="l48">Spiritus, a cantu nunquam cessabit arundo.</l>
          <l n="l49">Iam citharis tua facta canam velut alter Iogras,</l>
          <l n="l50">Iam levibus sub rupe sedens modulabor avenis,</l>
          <l n="l51">Heu venit infelix Lycidas, nox advolat et iam</l>
          <l n="l52">Invidus invito processit vesper Olympo.</l>
          <l n="l53">Importunus adest, iam desine, tibia, versus,</l>
          <l n="l54">Non tum immemori mihi mente peribit imago</l>
          <l n="l55">Daphnidis, assiduae vivent in pectore flammae,</l>
          <l n="l56">Nunc inter densos carylos modulabimur et nunc</l>
          <l n="l57">Dumosi sub rupe iugi cantabimus illum,</l>
          <pb n="pb58"/>
          <l n="l59">Nunc pascente pecu vitraei prostratus ad Aeni</l>
          <l n="l60">Littora carminibus referam super aethera Daphnim.</l>
          <l n="l61">Ite, redite domum, pecudes, venit hesperus, ite,</l>
          <l n="l62">Grex satur, umbra iugis effunditur, ite capellae.</l>
        </lg>
      </div>
      <div n="div38">
        <p n="p1">Sic humillimus Lycidas precatur ac vovet Simon Iosephus Reinthaler Rhetor.</p>
        <p n="p2">1748.</p>
        <p n="p3">Halae 12. Martii.</p>
        <p n="p4">Patrem meum debitum persolvisse certe credo.</p>
      </div>
    </body>
  </text>
</TEI>