<TEI xmlns="http://www.tei-c.org/ns/1.0">
  <teiHeader>
    <fileDesc xml:id="staudacher-m-mundus">
      <titleStmt>
        <title>Mundus novus, versio electronica</title>
        <author key="staudacher01">
          <name xml:lang="dt">Staudacher, Michael</name>
          <date precision="high">1613-1672</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>29 paginae</extent>
      <publicationStmt>
        <p>Croatica et Tyrolensia: Tyrolis Latina<date>April 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Michael Staudacher</author>
            <title>Mundus Novus. Christina Serenissima Sueciae Regina In Sinum Ecclesiae
                            Catholicae Romanae Oeniponti recepta, et A Serenissimo Principe
                            Ferdinando Carolo Austriae Archiduce Ibidem excepta</title>
            <imprint>
              <pubPlace>Innsbruck</pubPlace>
              <date when="1655">1655</date>
            </imprint>
          </monogr>
        </biblStruct>
        <bibl>ULBT, 21583</bibl>
      </sourceDesc>
    </fileDesc>
    <profileDesc>
      <creation>
        <date when="1655">1655</date>
      </creation>
      <textClass>
        <keywords scheme="time">
          <term>Das 17. Jh. bis zum Aussterben der Tiroler Linie der Habsburger (1665) und
                        zur Gründung der Universität (1669)</term>
        </keywords>
        <keywords scheme="genre">
          <term>Historiographie</term>
        </keywords>
      </textClass>
    </profileDesc>
    <revisionDesc>
      <change>corrected TeiHeader and body<date>2015-08-20</date>
        <name>Johanna Luggin</name>
      </change>
    </revisionDesc>
  </teiHeader>
  <text>
    <body>
      <div>
        <head>Mundus novus. Christina Serenissima Sueciae Regina in sinum Ecclesiae
                    Catholicae Romanae Oeniponti recepta et a Serenissimo Principe Ferdinando Carolo
                    Austriae Archiduce ibidem excepta anno, quem ipsamet exhibet<hi rend="italic">C</hi>HR<hi rend="italic">I</hi>ST<hi rend="italic">I</hi>NA A<hi rend="italic">DMI</hi>RAB<hi rend="italic">ILI</hi>S.<placeName>Oeniponti</placeName>, typis Michaelis Wagneri.</head>
      </div>
      <pb/>
      <div>
        <head>LECTORI.</head>
        <p>Advenerat Oenipontum, celebrem Provinciae Tirolis Urbem,<persName>CHRISTINA</persName>, Serenissima
                    Regina Sueciae, illa, quae Nominis sui non minus Admiratione quam Claritudine
                    Europam implevit. Ibi vero, cum ex itinere, quo Romam ibat, subsisteret, erupit
                    tandem in Orbis notitiam, quid consilii haec ingentis animae Heroina et regnorum
                    contemptrix secuta sit, tunc, quando in primo Imperii et Juventae flore, corona
                    se ac Sceptro sponte exuit: major utique et admirabilior spreto quam gesto
                    dominatu. Nam cum III. Non. Novemb. labentis anni ad aulicum Templum
                    Reverendorum Patrum Franciscanorum magnanima Regina nobilissimo stipata comitatu
                    processisset, ibidem ante summam Templi aram in genua provoluta Catholicam
                    Romanam Religionem Fidemque solemni formula palam professa est. Circumstabant
                    Serenissimi Principes Ferdinandus Carolus, Anna Medicaea et Sigismundus
                    Franciscus, Austriae Archiduces; Legatus item Catholici Regis Excellentissimus
                    Dominus Antonius de Pimentel et Prado; atque alia magno numero et spectabili
                    pompa Nobilitas.</p>
        <p>Reliquus vero populus per inferius templi spatium se diffuderat. Summi
                    Pontificis, Beatissimi Patris Nostri,<persName>Alexandri VII.</persName>vices agebat missus ab Urbe
                    ad tanti negotii curas Reverendissimus et Illustrissimus Dominus Lucas
                    Holstenius Basilicae Sancti Petri in Urbe Canonicus, SANCTITATIS SUAE familiaris
                    domesticus et Bibliothecae vaticanae custos etc., qui Serenissimam Reginam in
                    sanctae Matris Ecclesiae Romanae gremium recepit. Ex hoc igitur tam rari operis
                    tamque excelsae Virtutis exemplo ingens omnium animis laetitia oborta est: quae
                    et in publica gestientis gaudii signa ubique se protulit. Inter haec vero
                    Inventio quoque comparuit Novi MUNDI properantis pennae remigio detecti: Ubi
                    lineamenta<persName>CHRISTINAE</persName>Reginae angustae scriptionis arctata limite velut in
                    Tabella geographica Regnorum spatia consignantur. Et argumentum quidem depositi
                    ab ipsa Imperii factique ad Catholicam fidem transitus parce attingitur: nempe
                    Opus, quod grandioribus machinis majorique stilo quam festinantis scriptionis
                    fluxu est evehendum. Interea tamen, quia ex Novo hoc Mundo, etiam tenuiter
                    adumbrato, facilis conjectura capi potest, quantum Virtutis Orbem una<persName>CHRISTINA</persName>adimpleat quantaque Romanae Ecclesiae per ipsius in eam transitum facta sit
                    accessio; hinc Serenissimi<persName>FERDINANDI CAROLI</persName>, AUSTRIAE Archiducis voluntate
                    Novum istum Mundum publicae Mundi notitiae committit eumque Regiae Majestati
                    Serenissimae<persName>CHRISTINAE</persName>inter Romani Orbis plausus devotissime consecrat EIDEM
                    REGIAE MAJESTATI Addictissimum Collegium Societatis Jesu Oenipontanum</p>
      </div>
      <pb n="1"/>
      <div>
        <p>Coelo nox vertebatur et Somnus me occupaverat, Europae Principes, viros
                    feminasque animo volventem, cum mihi, ut sopore devinctus jacebam,
                        Virgo<corr>Virago</corr>adstitit optimi vultus, quam ex corporis habitu
                    vestiumque cultu agnitam illico non dubitavi Serenissimi Principis<persName>FERDINANDI
                    CAROLI</persName>Divam TIROLIM esse.</p>
        <p>Haerebam vero in sidereo Heroinae aspectu et clausis oculis speciem humana
                    augustiorem intuebar, qualem apertis nunquam conspicere possem: interim non
                    horrore, ut in subitis visis solet, sed blandiente voluptate animum
                    perfusus.</p>
        <p>At Diva propius admota, ubi etiam niveo pollice somnum mihi ab oculis detergere
                    visa est, ad Currum me perduxit, quo vecta advenerat. Is eburneus erat et
                    bijugis junctus Aquilis trahebatur. Jamque in currum compositus eram, cum Diva
                    leni manu purpurea lora quatiens volucres ad iter capescendum admonuit, quae
                    etiam intellecto Dominae Imperio sine mora obsequiosae pernici per ventos
                    tranatu in valle nos stiterunt ad omnem horti amoenitatem expolita.</p>
        <p>Hic ego exscensione facta Duce Diva mea venustissimam exporrectae vallis
                    planitiem et immensis circa montium jugis coronatam cunctante gressu metiri
                    caepi, carpens non tam manibus (etsi neque his temperabam) quam oculis
                    multiplicem germinum venerem; quorum alia cernebam aeterno veris Dominio in
                    primam emicare herbam et summis etiamnum labris inhaerere solo, alia attolli in
                    stilum et pubescere, alia foliosam dispandere Comam, alia calyculos effingere et
                    caulem, alia rudes Colores<pb n="2"/>ducere, alia expictis in plenum radiare
                    floribus, alia denique ematurari et turgescere in semina, oblectabili nec minus
                    mira ad oculos varietate. Inter has luxuriantis loci illecebras indulgente
                    Curiositati meae passu ad Antrum suum me Nympha promoverat.</p>
        <p>Facturus autem operae pretium videor, si antequam alia referre pergo, antri
                    formam verborum coloribus et quodam quasi orationis penicillo expinxero.
                    Scopulus igitur ascensu mox a radicibus praerupto ex ipsa campi et aequati soli
                    planitie in vastam molem editur: sic tamen, ut magnitudinis Iudicium ex
                    comparatione circumjacentis terrae, cui incumbit, capiatur. Nam si Atlantaea
                    montium dorsa, quae Provinciam nostram nunquam intermissa Corona cingunt, quis
                    spectet atque cum illis campestrem istum, de quo loquor, scopulum conferat,
                    Nanum hunc esse deprehendet et verrucam exiguam, quae saxeis illis et immanis
                    staturae Gigantibus ne extremum quidem minimi digiti articulum explere
                    queat.</p>
        <p>Igitur tellus, quae veluti indignata ad infimum inter elementa locum se devolutam
                    esse, super aquam et aerem ingentibus montium verticibus alibi assurgit et tanto
                    fastu tumida ipsis prope stellis minas intentat, hic loci remissius se extulit
                    et effuso ex visceribus scopulo minus quoddam tumoris sui atque superbiae
                    vestigium reliquit: sive quia tot jam jugis in auram lucemque elatis lassa
                    denique et viribus imminuta in hoc suo partu defecit; sive potius istum ipsum
                    tanquam rude et primum valentiae suae tentamentum protrusit illisque jugis ac
                    scopulis praeludere voluit, quos mox ingenti nixu supra nubes evectura erat.</p>
        <p>Interim eadem rupes, si intra vallis septa spectetur, digna prorsus magnitudinis
                    specie oculos implet, pumilis circumquaque in prasino et picturato solo floribus
                    tanquam Satyris circa Timantis Cyclopem ludentibus. Inter quos pulcherrime et
                    supra Salomonis opulentiam a Natura indutos ipse scopulus capite squalens, dorso
                    nudus<pb n="3"/>nulloque frondentium arborum vestitu amoenus eminet, ita ut
                    lasciviens toto Campo florum turba non tam ad geniale aurei solis jubar
                    purpureis labellis ridere, quam informem calvi scopuli molem effuso cachinno
                    irridere videatur.</p>
        <p>Quamquam haec ipsa nudi saxi impolita facies, ad non modicam loci commendationem
                    pertinet; et vel ideo quia ornatu caret, vallem ornat. Quippe oculi, quos
                    satietas etiam blandissimi coloris, cum perpetuus est, cito capit et formarum
                    mixtura praecipue in voluptate retinet, aspectu illo interruptae per horrentem
                    petram amoenitatis magis in laetitiam evocantur, quam si gramineam vernantis
                    soli telam continuis florum splendoribus natura texuisset.</p>
        <p>Porro ingens in scopulo specus hiantes fauces aperit et exeso late saxo cavam
                    rupem suspendit. Os amplo satis ingressu patens in arcuatae portae modum, sed
                    rudi nec ad circinum erotundato orbe curvatur, statimque ab imo se flectens
                    sinuansque quasi Iris consurgit: certe aquas non procul abesse nuntiat. Ante
                    ostium, terreno mox solo petram excipiente, amoenissimae platani ab utroque
                    latere rectis lineis procurrunt, quae frondentibus ramis, tum supra os antri
                    exporrectis, tum inter sese implicitis umbrosum et pulchre fuscum in speluncam
                    ingressum reddunt: sic nempe ut flagrantior quidem solis illapsus, non autem
                    mitior diei lucisque claritas ab accessu arceatur. In limine hinc serpens per
                    humum muscus virentem lanuginem, inde apium vivacia folia explicat et molles in
                    interiorem specum aditus sternit. Ea vero a contracto faucium hiatu mox
                    spatiosius utrimque panditur, solo firmo et in planitiem aequato. Hoc velut
                    atrium est Speluncae in eoque Scamna, Sellae, Thoruli, abacus crystallinis
                    instructus vasis et geminae mensae ex nigro marmore, quas aerei Atlantes
                    fulciunt, sunt collocata. Intimus antri recessus in sinum per amplum laxatur,
                    fundo in alveum excavato, in quo consociatae undae, sed non longam tracturae
                    moram recumbunt.</p>
        <pb n="4"/>
        <p>Haec igitur Provinciae, cui Princeps meus Serenissimus Ferdinandus Carolus
                    imperat, sedes erat atque huc Nympha ipsa me comitante perveneram: cujus mox
                    etiam imperio ignotum hactenus antrum novus hospes subire non timui: nisi quod
                    religiosa quadam veneratione ut in Deae Domicilio animum adstringi sentirem. At
                    Diva Comes, cum jam in Vicinia undantis alvei consisterem, libatum inde cava
                    manu liquorem capiti meo ac vestibus irrorare festinabat: quasi suis me
                    initiatura mysteriis, et ut hoc lustrico purgatus fonte sublimes, quos fundere
                    parabat, Sermones aure non dejecta aut profana imbiberem.</p>
        <p>Sic ergo ablutum ad latus atri me Nympha seduxit; clavique aurea, quam cingulo
                    suspensam gestabat, occultum et inobservabile ostium a postibus laxavit, quod me
                    denique, ipsa rursus Dea praevia, in angustum, sed infinitis divitiis opulentum
                    conclave admisit, ut prolixum foret ejus opes vel numero vel narratione
                    complecti.</p>
        <p>Picturas igitur hujus Sedis floridissimas, gemmarum tum copiam, tum discrimina,
                    monilium pretiosas venustates, opera alia, in quibus Ars Materiae praestantiam
                    contendebat, non describo nec recenseo, sed in summa tetigisse satis habeo.</p>
        <p>Haerebam vero attonito similis et quasi hebescente luminum acie tantarum opum
                    collucentes undique radios excipiebam, cum Nympha leni risu vultum diducens
                    serenansque: Hae, inquit, Copiae sunt, quas Indulgentis coeli providentia<persName>CHRISTINAE</persName>Serenissimae Sueciae Reginae destinat, quae nostris proxime tectis
                    magnanima hospes succedet. Huic ergo istum, quem cernis, cultum istasque Gemmas
                    et opes seponi placuit.</p>
        <p>At ipsamet Regina, ne nescias, inter Gemmas est, quod in gemmis Carbunculus, quod
                    in Nymphis Diana; quod in sideribus Luna, quod in floribus Rosa, quod in
                    coloribus lux, quae anima est colorum et sine qua colores tantumdem atque umbrae
                    lucent.</p>
        <pb n="5"/>
        <p>Non autem his comparationibus illa jam attollo, quae minus Sapientium animos
                    extra se rapiunt, oculorum delinimenta: pupillas nempe oculorum ebeninas, comam
                    capitis citrinam, Cervicem alabastrinam, labra corallina, dentes eburneos,
                    linguam roseam, halitum nectareum et caetera corporum lumina, quae improvidi
                    mortales insanientium saepe affectuum<corr>affectum</corr>habent irritamenta.
                    Diviniores dotes mea laudatio intuetur, quas Nobilissimae Reginae Ingenium,
                    Prudentia, Cor, Pietas, Celsitudo animi, Constantia, Comitas, Eloquentia, Pudor,
                    Modestia et pulcherrima quaeque virtus Sapienti aestimatori suspiciendas
                    objicit. Sed nos jam hinc ad alia Conclavia pergamus, ut in iis, quae de aliis
                    Regibus Reginisque nosse cupis, addiscas.</p>
        <p>Quae cum diceret, manu me prehendens gressum alio moliebatur. At ego, quantum
                    modestia sinebat, reluctatus: Mihi vero, inquam, gradum hic figere potior est
                    lubentia, si sinis, O Dea. Retinet enim me Claritudo Reginae, quam menti meae
                    admoves, neque animum tam raptim abducere possum a voluptate, quam utique
                    digniorem percipio ex hac scena muliebris virtutis a te retegi caepta; quam a
                    pompa corporis, qua sola Nonnullae delitias oculis facere student, quasi prima
                    ipsarum laus foret ultimumque Bonum Oculorum judicio probari. Fallit enimvero
                    vel Te Judice male sani Anacreontis sententia, cum caeteris submotis laudibus
                    solam pulchritudinem velut unicam feminis gloriam reliquit. Versus ejus Romano
                    sono redditos nosti:</p>
        <quote>
          <lg>
            <l>Tauro ferire cornu, equo ferire calce,</l>
            <l>Lepori valere cursu Natura dat; Leoni</l>
            <l>Dentes hiante rictu. Pisces docet natare,</l>
            <l>Aves docet volare: Prudentiam viris dat:</l>
            <l>At feminis nequivit. Quid ergo donat illis?</l>
            <l>Decoram habere formam, Pro parmulisque cunctis,</l>
            <l>Pro lanceisque cunctis. Quin flamma cedat illis</l>
            <l>Ferrumque, si qua pulchra est.</l>
          </lg>
        </quote>
        <pb n="6"/>
        <p>Quam procul autem a vero hoc Teii Poetae Judicium recedat, vel Regina, quam
                    memoras, omnem fidem evincit, cui tam praecellentes animi dotes tuus modo Sermo
                    adstruxit. Sed enim tantus tuus cursus verborum fuit et sic evolavit oratio, ut
                    virtutes et decora Clarissimae Principis quasi raptim ante oculos traducta
                    amiserim potius quam aspexerim vixque ea celeri luminum radio libare potestas
                    fuerit, cum contemplari atque expendere otiose vellem. Quin ergo exorari te
                    sinis, Virgo, ut eam copiam ornamentorum, quam constructam coacervatamque unum
                    in cumulum quasi per transennam strictim aspexi, in lucem evolute distincteque
                    proferas et cortina, quam modice distrinxisti, penitus dimota pulcherrimam
                    femineae virtutis scenam integre reveles et plenae oculorum voluptati indulgeas.
                    Nec vero discrucior Curiositatem meam in reliqua, quam polliceris, Principum
                    cognitione interim suspendi: Quin lubet potius, ita se ferente casu, amoenitati
                    subito enatae immorari paulisper, ut viatorum mos est, quos obvia vel laetae
                    arboris opacitas vel vernantis loci venustas a progressu viaque profliganda
                    tantisper sistit, donec oblata voluptate animum etiam longiuscule sibi
                    indulgentes refrigerarint. Et velut, qui Romam proficiscuntur, quamquam extra
                    iter sint Venetiae, urbis tamen inter undas natantis fama illecti ad eam solent
                    deflectere, sic indulge mihi, Virgo, quamvis aliorsum mihi iter destinas, ut
                    tamen ad hoc femineorum decorum Emporium et quasdam veluti virtutis Venetias non
                    magno flexu divertam atque perlustrem Te Duce hunc, quem retegere caepisti,
                    novum Mundum Muliebrem.</p>
        <p>Haec cum elocutus essem, Nympha miti luminum in me conjectu jam votis meis
                    favorem suum adpromittens: Opportune, inquit, hoc de mundo adjungis, non enim me
                    quasi ex Romano Itinere ad propinquas visendas Venetias accersis, cum me
                    hortaris a destinata orbita ad<persName>CHRISTINAE</persName>Principis retegendam gloriam orationis
                    Cursu evehi, sed plane postulas, ut tamquam ad novum quendam<pb n="7"/>orbem
                    meditati sermonis vela detorqueam. Nam citius terrarum ultimam et ad ipsum
                    Aurorae limen submotam Japoniam navigando tenere confiderem, quam laudes, quas
                    poscis, celebrando absolvere. Nec amplum magis opus a me exigeres, si
                    postulares, ut omnium Marium et universae Telluris imaginem in tabulis
                    expingerem, quam cum flagitas, ut muliebrem hunc, quem ais, Mundum suis
                    lineamentis consignem. Ita non solum aedes aliquas opulentas aut regale palatium
                    ac ne urbem quidem nobilem visere gestis, sed, ut dixisti, Mundum plane. Quare,
                    ut non tam ad retegendum hunc Orbem tibi instar Columbi inserviam quam ad
                    depingendum instar Ortelii, huc conside et in Tabella Mundum tamquam in Nuce
                    Iliadem specta. Haec prolocuta ad mensam e Jaspide laboratam in purpurea sella
                    me collocat et Cosmographicam Orbis terrarum tabulam aureis radiatam lineis, ceu
                    Mappam intextam auro supra mensae planitiem expandit; simul et ipsa juxta me
                    considet. Tum renovato sermone: Mundum ergo, inquit, eumque novum et muliebrem
                    cognitioni tuae subjiciam, nunc quidem angustis contractum spatiis, olim autem
                    diffuso ambitu a te, si voles, explicandum. Oculos atque animum adverte.</p>
      </div>
      <div>
        <p>Generalem inprimis orbis partitionem hic vides (quod dicens teretem ex ebore
                    stilum per exporrectam Tabulam Nympha circumduxit), unde ille in quattuor Terras
                    Principes, Europam, Asiam et cum Africa Americam dirimitur. Sic autem CHRISTINAE
                    REGINAE Animum discreta in quattuor fontes virtus universim occupat. Ibi ergo
                    virtutum Antistes Prudentia velut Terrarum Regina Europa in amplissima plenaque
                    lucis et fulgoris Regia considet. Ibi rerum dispensatrix Justitia aureas duas
                    lances ex gracili medii axis linea suspendit; et est tamquam America, quae bina
                    aurifera telluris suae latera in Boream Austrumque diffusa media Mexicani Isthmi
                    gracilitate colligens quandam Librae similitudinem induit.</p>
        <p>Ibi duris exultans casibus solique ac pulveris patiens<pb n="8"/>fortitudo
                    contra fortunae incendia magnanimo se vultu expandit velut Africa subjecta
                    ardoribus siderum et fortissimarum belluarum, Leonis ac Elephanti parens. Ibi
                    demum Extremitatum Correctrix Temperantia, ceu amoenissima atque inter Persicos
                    luxus et Scythicos rigores mediae laudis Asia efflorescit.</p>
        <p>His generibus rudiori velut penicillo adumbratis, accuratione nunc paullum majore
                    tanquam particulares Provincias<persName>CHRISTINAE</persName>Principis decora obeamus. Vides hic
                    ingeniorum altricem Graeciam (eburneo stilo Dea Graeciam monstrabat)? Huic
                    respondet dignissimum Atticis Musis<persName>CHRISTINAE</persName>Ingenium, quod a Natura
                    perelegans et floridum tanquam delitiosa Hellas pulcherrimarum praeterea
                    cognitionum et apparatu et frequentia velut clarissimis urbibus ac arcibus
                    distinguitur; erudita vero librorum lectione, ceu fluminum interlapsu irrigatur
                    et perennem retinet virorem, Universas autem has opes quasi circumfusum Graecis
                    littoribus pelagus sic<persName>CHRISTINAE</persName>memoria circummunit, ut quae in parem cum
                    aequore immensitatem se explicat.</p>
        <p>In hoc igitur praecellentis, quam dico, memoriae sinu scientiarum quandam penum
                    et firmissimam veluti Arcem Regina constituit: ubi illustrium imaginum tantae
                    tamque in obsequia advolantes Copiae se colligunt, ut multitudine quidem non
                    solum internitentes Hellespontum Cycladas, sed interludentes Oceano Philippinas
                    superent; agilitate vero Asterien et Cyaneas imitentur. Parum loquor et
                    inferiori nec aequa comparatione variarum in<persName>CHRISTINA</persName>cognitionum laudem
                    detero. Quippe cum illae numero, mobilitate, praestantia non Insulis, sed ipsis
                    fluctibus pares sint: in quorum tamen singulis gremmiparam fluitare concham
                    cogites, ut pretium quoque dignum adsit in re, ad quam comparatio est instituta.
                    Igitur in memoriae hoc aequore quasi Atlantico variae cognitionis imagines,
                    multorum millium numero, circumnatant, omnes paratae et agiles ad primum
                    Principis<persName>CHRISTINAE</persName>
          <pb n="9"/>sibilum linguae ostia velivolo Cursu subire.</p>
        <p>Sed Hispaniam aspice (hanc stilo Nympha signabat) Consiliorum sapientia et
                    Judiciorum maturitate laudatam. Hanc Ibericae Telluris commendationem CHRISTINAE
                    animus summa cum dignitate adaequat: ut qui admirabiliter consiliarius maximis
                    in causis esse solet et Judicio etiam supra aetatem feminamque praepollet. Nihil
                    hanc mentem fugit, rerum agendarum modos, negotiorum momenta, causarum
                    Concatenationes et ex horum praesentia futura eventuum divina quadam
                    perspicacitate intuetur. Compendio dicam, instar Madriti est<persName>CHRISTINA</persName>, unde in
                    utrumque Solis cubile, qua surgit et qua conditur, Jura, Leges, Imperia
                    moderando orbi exire queant.</p>
        <p>Nunc ad Judaeam (et hanc Nympha monstrabat) oculos converte; illam Dei vestigiis
                    impressam et Sanctissimam Terrarum. Vel contiguam quoque Aegyptum respice, non
                    illam superstitionum insaniis addictam et Numina in hortis serentem, sed castae
                    Religionis cultricem et supremo Numini in solitudinum vastitate integerrimis
                    moribus sacrificantem. Nimirum hanc Reginae<persName>CHRISTINAE</persName>Pietas praestat et
                    purissimi erga Deum Amoris sacrificium, quo omnes sui pectoris inclinationes
                    ejus Majestati submittit usque ad carissimarum rerum orbitatem: quibus cum nihil
                    dulcius Mortales possideant, eas tamen Ipsamet ultro generosissimo contemptu et
                    gradu non sane puellari, quin etiam plusquam virili transiliit, eo solum ducta
                    consilio, ut celeberrimum illud Graecae sapientiae effatum impleret: SEQUERE
                    DEUM. Qua in re, fidenter dicam, magnanimae et regiae puellae magnus ipse
                    Abrahamus palmam concesserit: qui etsi, ut Deum sequeretur, patriam deseruit,
                    nullo tamen seipsum Regno spoliavit. Ante omnia igitur cara et amata apud
                    CHRISTINAM Deus habetur. Hujus unius aestimationem omnibus affectibus et pretiis
                    potiorem ducit. In divinae Providentiae lineam, utcunque<pb n="10"/>Fortuna
                    mobilis axem rotaverit, ejus animus tandem tranquillus et sine deflexu
                    conformius quam Magnes in Septentrionis lineam incumbit. Universim autem
                    virtutum venustate in tantum Regina capitur, quasi ipsam virtutis pulchritudinem
                    oculis usurpasset et inde in tam mirificos erga illam Amores exarsisset. Dicam
                    breviter: Omnis actionum ejus latitudo tandem in virtutis punctum tanquam
                    Aegyptia Pyramis in cuspidem se colligit et fastigium inserit coelo.</p>
        <p>Necdum tamen Aegyptum desero, in qua Hammonium signari Nemus hic vides: quod
                    inter vastos arenarum campos et fervidissimo circum coelo laetissimis tamen et
                    frondibus et fontibus aeternum viret: ita hinc diffusis undique ramis, ut vix in
                    densam umbram sol cadat; et inde tanta exuberantis humoris copia, ut manantibus
                    passim rivis totum, quam late patet, Nemus totque in illo consiti arborei
                    Gigantes largissima hac et nunquam deficiente annona nutriantur. Perinde autem
                    Serenissimae Christinae Constantia enitescit, qua ita animum obfirmavit et
                    emunivit, ut vel inter medios omnia urentis Fortunae ignes intaminatis ipsa
                    honoribus sit vernatura. Non virtus ejus rerum adversarum ardoribus unquam
                    exarescet, utcunque gravi coelo vicina et proxima torreantur, sed suo semper
                    succo vegeta laeto perenniter virore fulgebit. Quin etiam, si forte tanquam
                    aestu quodam fulminis, sic funesta quadam acerbitate afflabitur, virebit tamen
                    ut Byzantina oliva, quae igne e nubibus<corr>nubibns</corr>delapso tacta
                    fronduit. Similis ergo<persName>CHRISTINAE</persName>animus Hammonis fonti spectabitur, cujus aqua,
                    cum sub alborem orientis lucis, tepida exundet, medio subinde die, cum aether
                    maxime fervore candescit, frigida manat, at prono in vesperum sole, rursus
                    calore se temperat et concubia tandem nocte exaestuans fervescit. Pari enim modo
                    Regina in contrarium ab illo, quo Sors impellet, impetum suos affectus adducet
                    et minaci fortunae hilarem, blandienti severam frontem objiciet: At mediocriter
                    agenti itidem<pb n="11"/>se mediam praestabit, ut ea ratione mutabilis Numinis
                    (si fas sic loqui) vel exultantia vel dejectio nixu in contrarium emendata ad
                    salutarem modum cogatur: ferente fortunam<persName>CHRISTINA</persName>, non<persName>CHRISTINAM</persName>fortuna.</p>
        <p>A Nilo ad Gangem et matutini Solis Indos transilio. Cernis
                        Provinciam<corr>Povinciam</corr>(Indiam Nympha stilo indicabat)? In qua
                    meminisse te volo Amoris feminarum, quae viva sua corpora una cum exanimis
                    maritorum corporibus sponte in rogum praecipites cremarunt; ut, cum quibus
                    hactenus vitae munia conjunxerant, cum iisdem ad extremum coniugales quoque
                    Cineres sociarent. Geminam autem rem advertere hic potes: furialem nempe in
                    viros Amorem et impavidam lethi etiam in corpore femineo animam. Qualis item in
                    masculo<persName>CHRISTINAE</persName>pectore consedit et quamvis non magnis artubus, tamen ingens
                    se miscuit. Illa autem mentis amenter amantis impotentia tam longe a Reginae
                    affectibus quam a Gange Albis recessit. Indis, quas dixi, Matronis extra
                    maritalem thorum ne vivere quidem libuit: At Sueciae
                        Virgini<corr>Viragini</corr>vita haec jugalis vinculi expers beata in
                    terris vita est. Cum interim quoque ad inevitabile mortis telum tam non
                    trepidet, tam non expalleat, ut etiam dicere audita sit tam placide se in mortem
                    quam in somnum oculos composituram.</p>
        <p>Ab Indis ad Japones transi (Iaponiae trajecto mari stilum Diva adverterat).
                    Gentem nosti tam militarem quam alienam a Verborum contentione; et quam
                    impavidam praeliorum, quae manu, tam fugientem certaminum, quae lingua
                    conferuntur: adeo ut controversias etiam parentes cum liberis non coram verbis,
                    sed in absentia litteris persequantur, quo evitent irritamenta jurgiorum. Eadem
                    in<persName>CHRISTINA</persName>Indoles probatissimis argumentis enitescit: ut adeo verborum pugnas
                    neque ore neque calamo nisi ad victoriam modestiae sit editura. Quin si qua
                    fiet, ut canino malevolentiae Invidiaeque latratu aliquando appetatur (quod enim<pb n="12"/>fastigium ab his dentibus immune), non tantum velut leaena
                    magnanima, aut potius ceu generosa Hippolyte neglectu transmittet baubantes
                    catellos, sed tanquam urbanissimi oris Nympha, quod reddet responsum, nectareis
                    etiam verbis et ambrosia humanitate condiet. Quae linguae gratia etiam in vultum
                    ibit; cum<persName>CHRISTINA</persName>non modo bellicrepam nullam vocem ab ore, sed ne ferociorem
                    quidem obtutum ab oculis passura sit evolare. Sermonis sereno luminum
                    tranquillitas consentiet: et mirificam ubique vultus et orationis comitatem
                    consocians nihil sibi ad summa urbanitatis officia reliquum faciet. Japoniam non
                    tam abruptam ab reliquo mundo cernis, quantum<persName>CHRISTINAE</persName>Sapientia a plurium
                    feminarum moribus abjungitur.</p>
        <p>Sed hac relicta Insula ad Sinas non magnum emensi aequor trajiciamus. Gentem hanc
                    vides (digitum Nympha Paquino intendebat), quam muri et custodiae a reliqui
                    Orbis commercio etiam magis disociaverant, quam Oceanus Japones a Terris
                    abscindit. Simile autem apud<persName>CHRISTINAM</persName>Principem Honestatis Regnum fundatur.
                    Non enim firmioribus munimentis China olim vallata fuit, ut Serenissimae Reginae
                    pectus alienis a recto affectibus impervium consistit. Neque tam Chinensis ille
                    populus se quondam sincerum atque impermixtum ab exteris gentibus conservavit,
                    uti<persName>CHRISTINAE</persName>Fama olorinis ubique pennis intaminata circumvolat et veluti
                    lactae siderum orbitae inambulans effulget. Quin verba quoque, quae non ad omne
                    se decus componunt, in aurium ejus littore omni portu et hospitio, uti exterae a
                    Sinicis ostiis naves, arcentur. Atque ut rursus Chinensium murorum aggeres
                    Tartarorum inundationes reverberaverant, qui eo usque vagi procurrentesque equis
                    ad illum limitem frena reflectere cogebantur; sic evagantis linguae licentia ad
                    primum Reginae occursum retro se vertet et in guttur absorpta redibit.</p>
        <p>Atque hic ego quoque iter relego et in Persidem me<pb n="13"/>reduco (linguam
                    manus comitabatur), cujus olim populus (quod ex Curtio non ignoras) tenacissimus
                    secreti arcana Regum mira fide celabat. Non metus, non spes elicere vocem
                    poterat, qua proderentur occulta. Lingua gravius castigabatur quam ullum
                    probrum: nec magnam rem sustineri posse credebant ab eo, cui tacere grave
                    fuisset, quod homini facillimum voluerit esse Natura. Non minus autem exactam et
                    religiosam silentii fidem<persName>CHRISTINA</persName>tuetur: celans ut maxime arcanorum et tam
                    perfecta dissimulatrix, quasi nec conscia rerum sit, quas claudi interest, nec
                    earum suspicione tangatur. Nunquam in consiliis, quae occultari oporteat, per
                    linguae imprudentiam ab illa peccatur. Quod ejus auribus creditum commissumque
                    fuerit, quasi post Caspias portas abditur, nunquam erupturum in notitiam vulgi.
                    Sibi potius quam alteri infida erit; nec unquam, etiam pericula sua et damna
                    silentii violatione redempta volet, aptissima, quae in Cereris Sacris, Antistes
                    foret.</p>
        <p>Sed et Apellem imitatur, qui Antigonum altero lumine orbum dimidia facie, quae
                    vitio carebat, in tabella pictum proposuit. Sic enim<persName>CHRISTINA</persName>quoque id, quod
                    maxime in unoquoque eminet, producere in lucem studet; ea vero abdere et a
                    publica notitia removere, quae non nisi dedecus et illaudatam famam pariunt.
                    Quare in odium apud illam ii homines incurrunt, qui usum linguae sic exercent,
                    ut nihil pensi habeant quidvis de aliorum moribus vulgare. Unde hi tales in
                    aliena infamia eloquentes procul ab ejus consuetudine submovebuntur. At illos
                    contra in aestimatione et pretio ponit, qui nec consiliorum tenebras, quarum
                    occulte sunt conscii, patulis sermonibus illuminant nec alienae famae
                    claritatem, quae hactenus in publicum fulserat, maledicentiae umbris obfuscant;
                    quique lingua sua aliorum potius honoribus quam dehonestamento velificant. Sic
                    igitur<persName>CHRISTINAM</persName>tanquam Persidem admirare secreti tenacitate praestantem: quin
                    etiam tanquam Cretam aut<pb n="14"/>Hiberniam; quod, ut in his Insulis nulla
                    serpentum, ita in ore<persName>CHRISTINAE</persName>nulla verborum venena nascantur: et labia ejus
                    quasi aromatiferae Indorum Insulae sint sacchari atque balsamei liquoris
                    feracia.</p>
        <p>Nunc vero Thraciam aspice, Martis natale solum (eo digitum Nympha produxerat), et
                    cognosce Militaris etiam Vitae in<persName>CHRISTINA</persName>tolerantiam: cujus nempe animus
                    belli quoque tumultuum patiens exsurgit nec pro teneritudine corporis mollis est
                    sub tentoriis cubare. Nunquam illa, cum casus se obtulerit, campi et pulveris et
                    inquietae militiae pertaesa mente succumbet: quin potius in hoc etiam Regno
                    Martis, ut Austriacae Belgii Gubernatrices, vitam non pavide nec indecore aget.
                    Et adverte sis, tunc cum advenerit, quanta in Equo quamque Generosa emineat.
                    Occuret tibi mox illud:</p>
        <quote>
          <lg>
            <l>Quales Threiciae, cum flumina Thermodontis</l>
            <l>Pulsant et pictis bellantur Amazones armis.</l>
            <l>Seu circum Hippolyten, seu cum se Martia curru</l>
            <l>Penthesilea refert: magnoque ululante tumultu</l>
            <l>Feminea exultant lunatis agmina peltis.</l>
          </lg>
        </quote>
        <p>Sed ex Thracia mare ingrediamur et circumflectentes Atticam, utpote quam ante jam
                    lustravimus, Italiam teneamus (Jamque eam Diva manu contigerat). Italiam, ajo,
                    amoenissimam Provinciarum, Vitae politioris Magistram, Morum et Civilitatis
                    formatricem. Qualem autem<persName>CHRISTINAM</persName>hic esse dicam? Vereor equidem, ne
                    consultius sit et prope mihi necessitudo incumbat, ut Timantis ingenio utar et
                    Silentii velum vultui Reginae oppandam, quando in desperatis habeo oris ejus non
                    maestitiam, sed Comitatem properantium verborum coloribus pro dignitate
                    adumbrari posse. Ne sileam tamen, haec accipe: Nihil<persName>CHRISTINA</persName>comius fieri
                    potest, nihil humanius. Si Urbanitas pingenda fuerit, non opus erit tanquam in
                    Zeuxis Helena ex lectissimis quinque corporibus, rursus quod in singulis
                    praestantissimum eminet, deligere: Universa picturae membra ex unius<pb n="15"/>
          <persName>CHRISTINAE</persName>imitatione absolutissimam et supremam decentiam adipiscentur. Omnis
                    namque membrorum ejus motus ac habitus tam ad Civilitatis veluti perpendiculum
                    et normam exactus est, ut si quis Humanitatis quandam Idaeam perfectissimam
                    animo prius effinxerit, eam postea in Christina reipsa comparatam indubitabili
                    oculorum judicio sit reperturus. Omnium gestuum ejus quaedam quasi Harmonia
                    emergit; ita aptis intervallis, proportionibus, concordi denique discordia
                    singuli temperantur. Caput, oculi, lingua, humeri, brachia, digiti, pedes velut
                    sidera suis adstricta legibus incedunt, non ut fixa tamen, quorum aequalitas et
                    constans tenor est notabilis, sed tanquam Errantia, quorum meatus fere sunt
                    inobservabiles et temerariis volvi flexibus videntur, cum summo interim consilio
                    ferantur. Similiter in<persName>CHRISTINA</persName>, corporis et oris ejus regimen cum nullum
                    habere studium putaveris, summa tamen disciplina gubernatur. Cumque membrorum
                    ejus motio legis et artificii expers credetur, utique tamen tam nusquam peccans
                    actio non sine eximia quadam sive Natura artis, sive Arte Naturae consistit.
                    Spectatur ergo in Regina concinnitas et aptitudo: cura et diligentia non
                    advertitur. Ordinat cuncta quasi sine ordine; cumque omnia apud ipsam sint
                    exquisita, nihil tamen quaesitum apparet. Hic ipse vero elegantiae Morum
                    probatissimus in<persName>CHRISTINA</persName>color est, quod nempe tota eius amoenitas non fieri,
                    sed nasci videtur. Quippe cum gratia urbanitatis, quando eam sectari
                    cognosceris, fugiat; et ob hoc ipsum, quod quaeritur, non inveniatur. Apud<persName>CHRISTINAM</persName>igitur, quoniam nihil agit per blanditias, omnia cernuntur esse
                    blanda; quoniam nihil per laborem, omnia esse elaborata, quoniam nihil per
                    fucum, omnia esse expicta. Quid porro de Affabilitate adjungam? In hoc itidem
                    CHRISTINAM quandam amoenissimi oris Heroidem esse. Cum morum ejus summa sit
                    suavitas, lingua illius super ipsam suavitatem dulcescit. Apes adeo legere ab
                    ejus labris<pb n="16"/>mella expetent: in quibus etiam non una duntaxat Suada
                    (quod de Pericle dixit Eupolis), sed Charites et Gratiae, quotquot sunt, omnes
                    consedere. Nihil ergo verborum ejus comitate amabilius, nihil quoque potentius
                    occurrit. Quibus tandem viribus amplissimam in animos Dominationem exercet
                    eosque licet indomitos ad omne obsequium inclinat, ut Orpheus, ut Amphion. Unde
                    et jure Regina audit:</p>
        <quote>
          <lg>
            <l>... Flexanimos potens</l>
            <l>Intentare sonos et, Violentiam</l>
            <l>Vocis blandiloquae promere cum lubet,</l>
            <l>Auditorum animos fortis amabili</l>
            <l>Expugnare Tyrannide.</l>
          </lg>
        </quote>
        <p>Praecipue cum ista itidem linguae ejus dulcedo non ut vinum aromatites decocta
                    sit et affectatis aularum condita illecebris, sed tanquam vinum Chium, nativa et
                    a radice talis. Non quae agit solum, sed etiam quae dicit<persName>CHRISTINA</persName>, raro illo
                    et difficili Decoro imbuuntur, cujus tam cupidus amator est humanus Animus quam
                    aestimator acer. Quare ut Italiam humanae Tibiae quoddam vestigium efformare
                    vides, in quo Alpes et Cisalpina Gallia genu efficiunt; suram Umbri, Peligni,
                    Ferentani, Cruris partem anteriorem Tusci, Latini, Campani; Talos Hirpini,
                    Picentini et Apuli; plantam Lucani; extremum calcem Locri et Calabri (quos omnes
                    populos stilo interim Nympha obibat), sic Decorum, alicubi tam infrequens, ut
                    inde cum Astraea aufugisse videatur, in<persName>CHRISTINA</persName>impressum sui vestigium
                    reliquit. Itaque ut Italia Hominis, ita Christina Humanitatis est vestigium: Ut
                    Italia Hortus est Provinciarum; ita<persName>CHRISTINA</persName>campus est Gratiarum.</p>
        <p>Sed transcendamus etiam hoc, quod modo dixi, Alpium genu et in Galliam
                    descendamus (jam hic Divae manus erat) linguae politae et eloquentiae hoc aevo
                    parentem. Quid enim ejus sermone tersius, floridius, copiosius, dulcius? At non
                    hic repetam, quae jam ante de<persName>CHRISTINAE</persName>
          <pb n="17"/>Affabilitate in medium
                    protuli: Eloquentiae ejus opes aperiam. Haec enim ita duo sunt et abjuncta, ut
                    affabilis aliquis esse possit, quem Eloquentia destituat; perfecte autem
                    eloquens sine Affabilitate dici nemo possit. Igitur Affabilitas in<persName>CHRISTINA</persName>ejus facundiae quaedam pars est; insignis sane et magnarum virium, sed pars
                    tamen. Huic autem illa omnem reliquum Eloquentiae apparatum copulat; rerum
                    videlicet dicendarum silvam, dicendi ubertatem, sermonis tum puritatem, tum
                    effluentiam, verborum nitorem, sententiarum faces, urbanitatis salem, actionis
                    dignitatem, pronuntiationis elegantiam, omnem denique facundae orationis
                    commendationem. Quare in congressibus nunquam illam laudati et conspicui
                    sermonis copia destituit. Ejus animus fons est velut jugium aquarum, unde semper
                    lingua haurire possit, quod eloquio profundat in audientium voluptatem. Quae
                    tamen non sic fiunt ut apud illos, quorum inepta est garrulitas quique pauciora
                    cogitant, quam dicunt. Diserta<persName>CHRISTINA</persName>est, non loquax, nec linguam et verba
                    promptiora habet quam mentem et cogitationes. Cum oratione polleat, praestat
                    tamen ingenio: Et cum sermones varii argumenti depromat, ii tamen omnes ex
                    cogitato profluunt: atque interim longe adhuc plura secretis cogitationibus
                    abdit, quam emanare Sinat.</p>
        <p>Homines videbis, in quorum colloquiis decem illorum dicta<add>unius</add>rei
                    significationem complectuntur. At in<persName>CHRISTINAE</persName>dicto unico res decem eminent:
                    cumque apud illos res ipsa, quam mille verbis amplificant, vix digna sit una
                    sententia comprehendi, apud Reginam contra res, quae uni sententiae ab illa
                    inseritur, digna est per mille verba expandi. Conversatione igitur cum hominibus
                    delectabiliter afficitur, sed non rudi, imperita, inani et cujus omnis laus in
                    sono evanescit. Quae talis est, ad Reginae aures non facit: quibus illae solum
                    voces dulce tinniunt, quae mentem adjunctam habent. Nunquam autem illi non
                    promptum est, quod simul in medium conferat, utcunque<pb n="18"/>varii sermones
                    texantur, parata in omni argumento<corr>argomento</corr>verba habet: ita ut
                    copiose loqui sciat<corr>scat</corr>de rebus gestis et historiis, de carminibus
                    et poetis, de libris et scriptoribus, de venustate stili et sermonis, de
                    principibus et aulis, de regnis et rebuspublicis, de bellis et ducibus, de
                    casibus et fato, de fortunae inconstantia et constantia pectoris, de virtute et
                    sapientia, de animi magnitudine et tolerantia rerum adversarum, de honestate et
                    decoro, de Turpi et Pulchro, de divitiis et paupertate, de populis et moribus,
                    de aedificiis et templis, de picturis et gemmis, de viribus herbarum et lapidum,
                    de arcanorum scientia et magia, de astris et efficacitate planetarum, de scenis
                    et theatris, de fidibus et Musica, de lusibus et jocis, de venatione et canibus,
                    de floribus et herbis, de natura et arte, de vita et morte, de rebus Divinis et
                    humanis, de omni denique liberali rerum cognitione. In his omnibus et pluribus
                    praeterea sermonum argumentis nunquam non rerum dicendarum copia<persName>CHRISTINAE</persName>praesto est: Eaque ipsa, quae profert, ut recentia adhuc sint et indelibata,
                    attendit. Unde et jure dicere potest:<quote>Lac mihi non aestate novum, non
                        frigore defit.</quote>Utique cum sermo illius etiam lacti dulcedinem
                    contendat. Enimvero in oratione ejus tanta inest tum suavitas, tum puritas et
                    profluentia tamque expolita elocutio, ut ultra ejus meritum non sit, si Musarum
                    choro velut olim Sappho in augmentum numeri adjungatur.</p>
        <p>Ex Gallia non jam Pyrenaeos montes transgredior Hispaniam accessura, ut quam jam
                    ante oratione distrinxi, sed a Caletano portu ad Britannos transilio (idque
                    digito Nympha faciebat), qui in arte Musica Principes habentur. Nimirum (ut
                    partem hanc breviter componam) de sonis etiam peritum ferre judicium<persName>CHRISTINA</persName>novit: neque nescit, quibus spatiis et nominibus testudo distinguatur: ita ut
                    Musicos supra communem aurium voluptatem intelligat.</p>
        <p>A Britannis ad Germanos me confero (Germaniam stilus Divae indicabat), quorum
                    fides et agendi sinceritas<pb n="19"/>etiam supra militarem eorum fortitudinem
                    celebratur. Qua ipsa tamen sic pollent, ut contra omnem gentium exterarum
                    impetum, si animis viribusque concordent, sint invicti; atque adeo solum secum
                    ipsi collisi frangantur. Quare, quod de Hercule Juno dixit:<quote>Quaeris
                        Alcidae parem? Nemo est, nisi ipse bella jam secum gerat</quote>: hoc ego de
                    popularibus tuis ita pronuncio: Quaeris Germanis parem? Nemo est, nisi ipsi
                    bella jam secum gerant. Sed eorum fides, quam dixi, et sinceritas in<persName>CHRISTINAE</persName>quoque moribus resplendet. Exporrectae mentis indole Germana est. Unde et
                    illorum hominum consuetudinem sibi optat, qui quidem non sint impoliti et rudes,
                    sic tamen cum civilitate ingenui et cum reverentia liberales, ut coram illis
                    incuriosius et apertius atque adeo familiarius agere sibi liceat. Hinc et in
                    primae ac praecipuae voluptatis loco constituet, quando hominum, quos innui,
                    civilium atque Sapientium Societate animo exporrecto et libero sine anxiis
                    circumspectionibus uti poterit: ita ut nec simulandi nec dissimulandi aliqua
                    necessitudo incumbat. Et sic quidem ab illa sinceritas colitur; ita autem Fides,
                    ut tam execrabilis apud eam sit quibuscunque in rebus animi verborumque
                    inconstantia et in amicitiis levitas, quam magni flagitii locum olim apud
                    Germanos obtinuit temerasse thorum et pudicitiam levem vagamque habuisse.</p>
        <p>Denique quam nunc extremo loco assignabo Virtutem, eam vel eidem Germaniae
                    componam, vel Telluri, quam humanae adhuc subductam notitiae Auster celat. Haec
                    igitur Virtus animi Modestia est atque submissio, non numquam incognita
                    illustribus Mortalibus gemma: neque illis tantum, qui ab ortu Natalium fulgent,
                    sed iis etiam, qui in aliqua naturae vel ingenii aut artis luce supra vulgus
                    eminent. Simul quispiam excellentia quadam ultra caeteros attollitur, illico
                    subinde ad eorundem despicientiam mentem erigit nec committendum sibi putat, ut
                    cum illis modestia aequetur, quos quacunque nobilitate exsuperat. Non sic autem<persName>CHRISTINA</persName>effertur. Quam clarum a Natura<pb n="20"/>atque Fortuna locum obtinet,
                    tam modesta ab animo spectatur. Cumque caeteris rebus in sublime contendat, una
                    caret elatione superbiae et hoc fastigium ipsius vitae subducitur. Itaque illa
                    ipsa excelsa opum, virtutum, generis et dignitatis, quae nonnulli per fastum sic
                    evehunt, ut aegris lividisque humiliorum oculis aspiciantur,<persName>CHRISTINA</persName>ex
                    adverso per Modestiam ita inclinat, ut aspectum passim amoenum praebeant et
                    aequis faventibusque omnium oculis cernantur. Quin quae res aliis in eam
                    intuentibus admirationes commovent, illae ipsius Reginae aciem oculosque
                    fugiunt, utpote Modestiae velo obductos. Non utitur<persName>CHRISTINA</persName>Speculo, quo, ut
                    corporis sui lineamenta, ita virtutum suarum decora contempletur: nec in
                    proprium splendorem advertentiam cogitationum defigit. Non se circumspicit: non
                    se miratur: quin in contrariam de suis moribus sententiam ab aliorum judicio
                    discedit. Denique qualis et quam prope inimitabilis haec est Modestia a regio
                    throno sponte descendere. Sic ergo Magnitudo<persName>CHRISTINAE</persName>ab omni arrogantia et
                    fastu immunis eminet: conspicuo, sed interim raro moderatissimi animi in tam
                    eminenti nobilitate exemplo. Nam velut Tellus, quam indicavi, Magellanica hiemis
                    in nostra aestate conscia latere navigantes non potuit, crebris ignibus
                    collucens, a quibus et nomen traxit; adita tamen nondum est nec occupata,
                    intentis potius Europaeorum studiis ad sua evertenda imperia quam ad nova
                    paranda; ita etiam Modestiae virtus tam radians in<persName>CHRISTINA</persName>tamque omnium
                    luminibus sese infundens, utique cernitur ad<corr>ab</corr>Claritudinem; quis
                    autem eam sibi sequendam putabit, non retentus ob diversam animi inclinationem?
                    At vel ideo ejus dignitas in majori aestimatione habenda est, quia raritas
                    gemmarum pretia accendit.</p>
        <p>Finio: Tu autem Chaos quoddam vides novi, quem evolvi cupiebas, Mundi: Chaos,
                    inquam; in quo nempe praeclarissimas Reginae<persName>CHRISTINAE</persName>dotes non tam ordine
                    disposui, quam in cumulum acervata confudi. Nec<pb n="21"/>ambigo tamen, quin
                    Mundus iste Virtutum etiam sic indigestus emicantibus quibusdam pulchritudinis
                    radiis te pellexerit. Habes ergo non fere aliud quam velut
                        Ichnographiam<corr>Ichonographiam</corr>quandam rudioribus duntaxat
                    divisionibus adumbratam, eamque non aedium palatinarum, sed, quem pluries jam
                    nomino, Novi Mundi in Regina signati. Hunc vero tu quondam justa scriptionis
                    amplitudine diductum publicae hominum notitiae trades et mirantibus ejus
                    opulentiam populis vulgabis.</p>
        <p>His dictis TIROLIS conticuit pictamque orbis terrarum tabulam ad mensae oram
                    removit: necdum tamen e sella se extulit, sed paullulum velle respirare visa
                    est, cum caput supra cubitum leniter acclinaret.</p>
      </div>
      <div>
        <p>Quare ego loqui exorsus: Prorsus, inquam, o Nympha, vestigium pulcherrimae
                    fabricae signasti. Et quidem non tantum Bellerophontis instar tam immensam
                    provinciarum vastitatem pernici lapsu emensa es, sed et arte velut Archimedaea
                    Mundum tam illustrem tamque opulentum et grandem non magnae orationis gyro
                    inclusisti. In quo ipso tamen non minus aeternam et conspicuam Virtutum facem<persName>CHRISTINA</persName>accendit quam stellifero infinitae magnitudinis orbi inserta
                    Cassiopaea. Mirifica enim orationis tuae architectura effulsit: nam cum solum
                    prima veluti fundamenta ad famam CHRISTINAE jacere velle videreris, sic tamen
                    jam nunc eam laudibus ornasti, ut cumulatius posthac de illa dici possit,
                    praestantius non queat: pluraque fas sit, sed non majora depromere. Cumque
                    apparere posset te velut per tumultuariam convasationem omnia miscere raptimque
                    transcurrere, sic partite tamen singula collocasti, sic leniter et sine sensu in
                    partibus institisti, ut quasi praeter advertentiam et absque consilio ac arte
                    temerario quodam casu aut sermonis impetu absolutissimam laudationem profudisse
                    mihi videaris. Quasi in Achate Pyrrhi, sic in tua oratione omnes cum Apolline
                    Musas fortuito consedisse arbitror, ut sociatis vocibus<persName>CHRISTINAE</persName>Reginae
                    excellentiam praedicarent.</p>
        <pb n="22"/>
        <p>At non ideo quasi satis dictum jam sit, jussionis tuae olim immemor ero: sed si
                    hunc mihi successum fortuna indulserit, ut Mundum, quem monstrasti, tam
                    illustrem stilo meo ac penna distinguere possim, omnem profecto ab ingenio meo
                    conatum exigam omnemque experiar artem, ut in formam, quam a me fingi poterit,
                    aptissimam dignissimamque effulgeat. Nec planos duntaxat Historiae campos in
                    memorandis<persName>CHRISTINAE</persName>virtutibus scribentis penna superlabetur; sed Musarum
                    etiam collibus se immittet et Castaliis irrigata lymphis latino patrioque
                    carmine Famam Reginae orbi vulgabit. Vivet digna aeternitate Princeps in
                    nostrarum monumentis litterarum; et si non ab harum splendore, propriis certe
                    illustrata meritis inclarescet.</p>
        <p>Quod si etiam in tanto ferendo Mundo humeris viribusque defecero atque inutilis
                    auriga ero ad vehendam Sueciae Reginam in Curru Gloriae, solabor me tamen
                    Phaethontis Epitaphio: quoniam spero fore, qui de me quoque dicat:</p>
        <quote>
          <lg>
            <l>...Currum</l>
            <l>Etsi non tenuit, magnis tamen excidit ausis.</l>
          </lg>
        </quote>
        <p>Neque ideo tamen mei culpa ingenii<persName>CHRISTINAE</persName>fulgor in obscuro erit: Sed si vel
                    integre istud mihi filum sors abruperit, ne grandiori tela clarissimae Reginae
                    virtutes pertexere ac dilatare queam, hoc ipsum tamen, quod a te signatum est,
                    Novi Mundi vestigium ad<persName>CHRISTINAE</persName>famam aeternandam sufficiet. Jam sic
                    perpetuae hominum memoriae tuis consecrata oraculis Regina vivet illustrius
                    multo quam ulla feminarum, quae ob corporis praestantiam Poetarum celebrata
                    ingeniis orbi innotuit. Inter quas non tam alienae scriptionis merito quam
                    propriae virtutis celsitudine tam alte caput efferet:</p>
        <quote>
          <l>Quantum lenta solent inter viburna Cupressi.</l>
        </quote>
        <quote>Nam formae gloria fluxa atque fragilis est: Virtus clara aeternaque
                    habetur.</quote>
        <pb n="23"/>
        <quote>
          <l>Et ... formam populabitur aetas,</l>
        </quote>
        <quote>
          <lg>
            <l>Sed locum virtus habet inter astra,</l>
            <l>Vere dum flores venient tepenti</l>
            <l>Et comam silvis hiemes recident,</l>
            <l>Vel comam Silvis revocabit aestas</l>
            <l>Pomaque Autumno fugiente cedent.</l>
            <l>Haec comes Phaebo, comes ibit astris.</l>
          </lg>
        </quote>
        <div>
          <p>Silentio haec verba clauseram, cum rursus Nympha: Bene, inquit, ad Virtutem
                        Serenissimae Reginae ante omnia respicis: nam et Ista sic unice Virtutem in
                        oculis et amoribus gerit, ut juxta hanc Sceptra et coronae et omnis alia
                        humana claritudo in eius aestimatione evilescant. Nullum itaque mortalis
                        gloriae studium eius mentem tangit. Non litteris, non marmoribus se
                        celebrari neque aliis monumentis ambit: contemptrix famae, quae machinis
                        perituris superstruitur, et utcunque erigatur, a solo tamen abjungi non
                        potest. Illa<persName>CHRISTINAE</persName>Gloria arridet, quae supra stellas totamque casuri
                        mundi molem elata in extimi coeli immutabili Sereno sedes nullis annis
                        ruituras incolit. Illuc eius sese ambitio attollit. Illuc suum transmittere
                        nomen inardescit in adamantinas beatae aeternitatis tabulas referendum. Non
                        expingi coloribus, non sculpi in gemma, non celari in auro, non fundi in
                        aere, non statui in marmore, non celebrari in litteris<persName>CHRISTINA</persName>desiderat,
                        sed in id duntaxat omnis eius amor enititur, ut ab immortali Numine illo
                        libro inscribatur, qui VITAE nomen gerit; et cui inseri est in censu
                        Beatorum collocari. Haec unica illius animum cura mordet. In hoc punctum
                        totius vitae suae vota colligit. Atque ut planius intelligas, quibus
                        CHRISTINA cogitationibus se pascat, hi animi illius affectus sunt, hae voces
                        ab eius ad me Genio perlatae:</p>
          <lg>
            <l>Quae DEXTRA astriferis signat iter globis,</l>
            <l>Quae Mundum varia caelat imagine,</l>
            <l>Quae Phoebo rapidam circinat orbitam,</l>
            <l>Quae florum in foliis non imitabiles</l>
            <l>Picturas animat mille coloribus,</l>
            <pb n="24"/>
            <l>Hac<persName>CHRISTINA</persName>velim scripta legi Manu.</l>
            <l>Felix ille nimis terque beatior</l>
            <l>Cunctis, quos aluit Purpura, Regibus,</l>
            <l>Quem Divina manus, quae revolubilem</l>
            <l>Mundanae fabricae composuit Librum,</l>
            <l>Signans mirificis sidera lineis,</l>
            <l>In LIBRUM retulit semper Amantium.</l>
            <l>Felix o iterum, quinter et amplius</l>
            <l>Felix, quem memori tradere posteris</l>
            <l>Scriptorum populus deseruit stilo;</l>
            <l>Cuius fama libris omnibus excidit;</l>
            <l>Cuius nulla nitet Nomine linea.</l>
            <l>Qui Mundo periit plus obitu unico,</l>
            <l>Nullis post cineres atraque funera</l>
            <l>Vivens historiis; et tenebris semel</l>
            <l>Demersus tumuli, non saliit retro</l>
            <l>In chartae niveae mundivagam diem,</l>
            <l>Bina nocte latens; si tamen in LIBRO</l>
            <l>VITAE, qui foliis in spatium patet</l>
            <l>Angustum brevibus, Nomen habet suum,</l>
            <l>O detur mihi vel margine in ultimo</l>
            <l>LIBRI vivifici linea perbrevis,</l>
            <l>In qua rite meum nomen inhaereat:</l>
            <l>Ut, cum Mors aderit, tandem etiam meus</l>
            <l>Divina in Facie vultus inhaereat.</l>
            <l>Non pictrice manu Parrhasius mihi</l>
            <l>Nomen de capuli pulvere vendicet.</l>
            <l>Non illa e variis massa coloribus,</l>
            <l>Quae confusa jacet, congeries rudis</l>
            <l>Picturaeque Chaos disposita in meam</l>
            <l>Zeuxeaeis digitis surgat imaginem.</l>
            <l>Non Umbrae gracili lumine perlitae,</l>
            <l>Non umbra socia lumen amoenius.</l>
            <l>Non terrae cinerem qui Color exprimit,</l>
            <l>Non, qui se assimilat purior aeri,</l>
            <l>Non, qui perspicuis aemulus est aquis,</l>
            <pb n="25"/>
            <l>Non, qui purpureis par rubet ignibus,</l>
            <l>Non, qui nil prasinis invidet arbutis,</l>
            <l>Non, qui caeruleum provocat aethera,</l>
            <l>Non, qui Memnonia Matre serenior</l>
            <l>Miscet cana rubris lilia cum rosis;</l>
            <l>Non de mille aliis ulla Coloribus</l>
            <l>Illustris species venaque limpida</l>
            <l>Plusquam Daedalea Protogenis manu</l>
            <l>Digesta in tabulas me ferat et sua</l>
            <l>In nostram effigiem lumina prodigat.</l>
            <l>Non pictura meum nomen in advenam</l>
            <l>Divulget sobolem, dum tacet, eloquens.</l>
            <l>Haud me vitae adeo dirus amor tenet,</l>
            <l>Ut, cum vera mihi vita profugerit,</l>
            <l>Vitam pictam aveam postea vivere.</l>
            <l>Quo fructu? Nisi quod larva forem duplex,</l>
            <l>Prostans in tabulis, in tumolo jacens:</l>
            <l>Utrobique cinis formaque frigida</l>
            <l>Et glebae tenuis massa levissima.</l>
            <l>Demum, quamlibet haec picta renideat,</l>
            <l>Illectrix oculi lux imitataque</l>
            <l>Florenti specie membra reverberet</l>
            <l>Et puris poliat singula lineis;</l>
            <l>Et vitam tribuat ducere posthumam;</l>
            <l>Omnis Pompa tamen stat trepido loco</l>
            <l>Impressumque gradum sistere lubrico,</l>
            <l>Telae cannabinae credita stamini</l>
            <l>Aut chartae fragilis tradita paginae.</l>
            <l>Quae mox in cineres et celeres Notos</l>
            <l>Vanescet, simul ac fumifer igneae</l>
            <l>Regnator Liparae corripiet domum</l>
            <l>Flammantique lares disjiciet manu</l>
            <l>Et tectum rutilo cuspide deruet.</l>
            <l>Ergo Pictor abi: Conspicua et nitens</l>
            <l>
              <persName>CHRISTINA</persName>ET SINE TE,<note place="margin">Serenissima Regina, cum regno
                                decederet, monetam exhibuit, in cuius una facie eius effigies erat
                                nomenque CHRISTINA. In altera facie Corona regia cernebatur cum his
                                solum verbis: ET SINE TE.</note>Protogenes, ero.</l>
            <l>At nec solicitor firmius erigi.</l>
            <pb n="26"/>
            <l>Non, quae stat solidis visceribus tenax</l>
            <l>Et longas valet evincere temporum</l>
            <l>Saturnique moras materia, in mei</l>
            <l>Tutelam subeat Nominis et vetet</l>
            <l>Nostri non memores vivere posteros.</l>
            <l>Non marmor Pariis fossile montibus,</l>
            <l>Non, quod Sinadicis eruitur jugis,</l>
            <l>Non, quod progenerant Saxa Carystia</l>
            <l>Aut Lunae gravidis montibus editur;</l>
            <l>Non, quod Caucasea candidius nive</l>
            <l>Mirantur Numidae, turba nigerrima,</l>
            <l>Nil quidquam Libycis cedere dentibus;</l>
            <l>Non venis radians crusta smaragdinis;</l>
            <l>Non venis radians crusta hyacinthinis;</l>
            <l>Non quicunque alius nobilior lapis</l>
            <l>Nostri se specie corporis induat:</l>
            <l>Ut multis rapidi circuitum poli</l>
            <l>Edurem spatiis; contra hiemes Capri</l>
            <l>Ardoresque Canis saxea conspici.</l>
            <l>Non me tangit Amor curaque Marmorum.</l>
            <l>Non opto in statuis ardua surgere;</l>
            <l>Aut templo in medio Basi alabastrina</l>
            <l>Gemmantes oculos Gemmea tollere.</l>
            <l>Nullis me stimulis ambitio fodit</l>
            <l>Nec desideriis urget hiantibus,</l>
            <l>Sculpta ut progrediar visere Publicum:</l>
            <l>Etsi me studeat fingere Dextera,</l>
            <l>Qua sola fieri Rex Macedo Lapis</l>
            <l>Mansuetus voluit, tardus et ingredi,</l>
            <l>Cum per Regna Asiae perque cubilia</l>
            <l>Aurorae rueret, fulminis ocyor</l>
            <l>Labentis jaculo, Tigride torvior</l>
            <l>Orbata catulis. Sed neque torqueat</l>
            <l>Me formare parans dextera Circinum,</l>
            <l>Qua formata stetit Bucula vel Bovem,</l>
            <l>Armento in medio fallere idonea,</l>
            <pb n="27"/>
            <l>Mugitu ut tenero diceret: o Soror.</l>
            <l>Aut qua nobilibus se quoque in Urbibus</l>
            <l>Cous constitui jactitat et Cnidus</l>
            <l>Ornatae statua puniceis genis,</l>
            <l>Corvinis oculis, gutture lacteo</l>
            <l>Splendentis Veneris: cui statuae suae</l>
            <l>Pomum praeripiat num Venus ipsamet,</l>
            <l>Prompto judicio non dirimat Paris.</l>
            <l>Non me Praxitelis lima morosior</l>
            <l>Concinnet minimis sedula lineis.</l>
            <l>Mittat Phidiacus notitiam mei</l>
            <l>Tutari Clypeus. Mittat in arduam</l>
            <l>Ventorum patriam tollere Pyramis</l>
            <l>Nostram cum proprio vertice gloriam.</l>
            <l>Non Carum Dominae me decoret Labor,</l>
            <l>Moles funereae cassa superbiae.</l>
            <l>Non tandem leporum faetibus inclitus</l>
            <l>Et Medis patulus navigiis Athos,</l>
            <l>Quanta mole secat concava nubium,</l>
            <l>Crebro saxifragi verbere mallei</l>
            <l>In nostram domitus migret imaginem.</l>
            <l>Nulli Dinochari sim labor improbus.</l>
            <l>Non Mons aut Tumulus, Pyramis aut Lapis</l>
            <l>Seris me cupiat prodere saeculis.</l>
            <l>Montes praecipitat fax vaga fulminis:</l>
            <l>Ipse in se Tumulus denique conditur:</l>
            <l>Pulsant deciduae Pyramides humum:</l>
            <l>Saxum dens avidi temporis exedit.</l>
            <l>Ergo sculptor abi: namque perenniter</l>
            <l>
              <persName>CHRISTINA</persName>ET SINE TE, Praxiteles, ero.</l>
            <l>Forsan, quod tabulas et statuas queat</l>
            <l>Durandi spatiis antegredi, volo,</l>
            <l>Ut condatur opus grandiloquum mihi?</l>
            <l>Excelsique decus Nominis adpetens</l>
            <l>Musarum cupio cantibus evehi;</l>
            <l>Ut doctis calamis edita in omnium</l>
            <pb n="28"/>
            <l>Incedam digitis oreque gentium?</l>
            <l>Ah non mens rapitur nostra Cupidine</l>
            <l>Pellaei Juvenis. Non furias feri</l>
            <l>Pelidae ac animos Maeonii senis</l>
            <l>Cantari numeris livida inaudio.</l>
            <l>Non ullus celebret me fremitus Tubae,</l>
            <l>Non ullus celebret me strepitus Lyrae.</l>
            <l>Nullius folio nobiliter libri.</l>
            <l>Tandem Calce terit Mors quoque litteras,</l>
            <l>Quamvis compositas Calliopes manu.</l>
            <l>Ergo scriptor abi: Nobilis, Inclita</l>
            <l>
              <persName>CHRISTINA</persName>ET SINE TE, Maeonides, ero.</l>
            <l>Forsan sideribus morte carentibus</l>
            <l>Immiscere meum Nomen inardeo?</l>
            <l>Ah non invideo sidera Perseo:</l>
            <l>Nec nixa astrigero Cassiopes throno</l>
            <l>Stellantis fieri pars cupio Chori.</l>
            <l>Non me ceu Dominae Niliacae comam</l>
            <l>Puro Callimachus fingat in aethere.</l>
            <l>Tandem siderae deficient faces</l>
            <l>Et Coelum solitis cursibus excidet</l>
            <l>Mundanaeque ruet fabrica Machinae.</l>
            <l>Ergo Turba vale conscia siderum:</l>
            <l>
              <persName>CHRISTINA</persName>ET SINE TE sideribus fruar.</l>
            <l>Tandem non alibi stem, videar, legar,</l>
            <l>Nullus me penitus noverit angulus,</l>
            <l>Dum VITAE modico ducta sit in LIBRO</l>
            <l>Non delenda mei linea Nominis.</l>
            <l>His ah in tabulis stem, videar, legar!</l>
            <l>Aeterni spatio temporis haud potest</l>
            <l>Exaequari aliis Gloria machinis.</l>
          </lg>
        </div>
        <div>
          <p>Haec igitur Vota, hi affectus sunt, quibus<persName>CHRISTINA</persName>nutritur. Quod cum
                        Nympha mea dixisset, ego repente mihi redditus sopore solvor disclusisque
                        oculis jam prima luce albescentem pingi diem cerno. Surgo igitur laetus iis,
                        quas videram audieramque, rebus. Et mox vesperi ipsamet Serenissima Sueciae
                        Regina<persName>CHRISTINA</persName>adfuit:<pb n="29"/>atque Oenipontum ingressa meos subinde
                        oculos, ut ante animum, in sui admiratione defixit. Cui demum venerabundo
                        erga Regiam eius Maiestatem calamo hoc votum adscribo:</p>
          <p>VIVAT AETERNUM<persName>CHRISTINA</persName>VERE REGINA, quae, ut Regno Christi potiretur,
                        Sueciae Regnum Animo plusquam Regio dimisit. VIVAT AETERNUM<persName>CHRISTINA</persName>: Ita
                        vovet Novi Mundi in Majestate eius relucentis si non felix Scriptor, at
                        felix Inventor. Cum Permissu Superiorum.</p>
        </div>
      </div>
    </body>
  </text>
</TEI>