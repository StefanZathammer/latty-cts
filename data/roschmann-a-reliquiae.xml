<TEI xmlns="http://www.tei-c.org/ns/1.0">
    <teiHeader>
        <fileDesc xml:id="roschmann-a-reliquiae">
            <titleStmt>
                <title>Reliquiae aedificii Romani ad oppidum Tyrolense Lienz detectae vulgo das Zwergengebäu, versio electronica</title>
                <author key="tyrol1072.roschmann01">
                    <name xml:lang="dt">Roschmann, Anton</name>
                    <date precision="high">1694–1760</date>
                </author>
                <editor>Müller, Florian Martin</editor>
                <editor>Schaffenrath, Florian</editor>
                <respStmt>
                    <resp>Hanc versionem electronicam curavit</resp>
                    <name>Johanna Luggin</name>
            </respStmt>
            </titleStmt>      
            <editionStmt>
                <edition>Digital text provided by the editors</edition>
            </editionStmt>
            <extent>15 folia</extent>
            
            <publicationStmt>
                <p>Croatica et Tyrolensia: Tyrolis Latina <date>July 2014</date>
            </p>
            </publicationStmt>
            
            <sourceDesc>
                <bibl>TLMF, Dip. 935/14</bibl>
                <bibl>Müller, Florian Martin/Schaffenrath, Florian (Hg.) : Anton Roschmanns lateinische Beschreibung der Ruinen von Aguntum, Innsbruck 2007</bibl>
            </sourceDesc>
        </fileDesc>
        
        <profileDesc>
            <creation>
                <date when="1746" period="17xx_2_third">1746</date>
            </creation>
            <textClass>
                <keywords scheme="time">
                    <term>Von der Gründung der Universität bis zur Aufhebung des Jesuitenordens (1773)</term>
                </keywords>
                <keywords scheme="genre">
                    <term>Geschichtsschreibung</term>
                </keywords>
            </textClass>
        </profileDesc>
        
        <revisionDesc>
            <change>
                <date>2014-07-22</date>
                <name>Johanna Luggin</name>
            </change>
        </revisionDesc>
    </teiHeader>
    
    <text>
        <body>
            <head>Reliquiae aedificii Romani ad oppidum Tyrolense Lienz detectae vulgo das Zwergengebäu</head>
            <div>
            <head>Occasio scriptionis</head>
            <p>(1) Loncium Norici Tyrolensis non ignobile oppidum et iam in sic dicto <emph>
                  <bibl>Antonini Itinerario</bibl>
               </emph>
                memoratum varia equidem Romanarum
                antiquitatum monumenta exhibet, uti sunt nummi ex auro, argento et aere, sigilla,
                arma atque utensilia iterum ex aere, ara Veneri Castori sacra, inscriptio Marco
                Aurelio et Septimio Severo dedicata, lapis milliarius et complura id generis alia,</p>
                <p>(2) quae tamen longe adhuc maiorem conficerent numerum, nisi Loncium antiquum nescio
                quo tempore iteratis vicibus eluvionum Sabulis Saxisque misere obrutum et totum,
                quantum ruinis alte fuisset, sepultum,</p> 
            <p>(3) adeo ut ne vestigium quidem eiusdem
                supersit, nisi strata, ut vocant, stratis imposita, quorum interdum ultra quinque,
                si aut lapides pro aedificiis quaerantur aut fundamenta pro his fodiantur,
                occurrunt. </p>
            <p>(4) Inter cetera tamen memoratu digniora sunt rudera nobilissimarum, ut videtur,
                aedium, de quibus iam ante duo omnino saecula celebris poeta noster Oenipontanus
                Ioannes Putschius teste Burgklechnero ita cecinit:</p>
            <p>(5) <quote>
                  <lg>
                     <l>Hinc nos de Carnis in Norica venimus arva</l>
                     <l>et legimus forti Teutona regna pede.</l>
                     <l>Utque Dravi potamus aquam, Loncina videmus</l>
                     <l> moenia Romanaque atria facta manu,</l>
                     <l>nunc Romanorum palatia demiramur.</l>
                  </lg>
               </quote>
            </p>
            <p>(6) Haec igitur rudera ante dimidium circiter saeculum rusticos ad quaerendum ibi,
                uti putavere, thesaurum invitarunt, incertum, quorum rumore aut indiciis animatos.</p>
                <p>(7) Ager nimirum est ab hodierno Loncio nonnihil ultra primum lapidem remotus, ad
                sinistram Dravi ripam prope pagum <emph>
                  <placeName>Nusdorff</placeName>
               </emph> Carinthiam versus
                dissitus atque optimi frumenti ferax.</p> 
            <p>(8) In hoc data opera terram effodere, omnia
                susdeque vertere et opes quaerere</p> 
            <p>(9) ruricolae multo labore occeperant, et inventum
                tandem est pavimentum tessellati operis perelegans substructis fornicibus impositum. </p>
            <note>O,1 lapis milliarius] inter dedicata et
                et complura in rasura legitur lapis milliaria – O,2-3 maiorem
                ... occurrunt] in margine – alte] supra
                    lineam adiectum – O,3 si ... fodiantur] si supra lineam
                    adiectum, pro fodiantur olim fodientibus scriptum – O,3 quaerantur] supra lineam
                    adiectum, olim quaerentibus scriptum – O,4 tamen]
                    supra lineam adiectum – memoratu] inter tamen et memoratu in rasura
                    legitur vero digna – O,7 nimirum] supra lineam
                    adiectum – O,9 multo ... occeperant et] in margine –
                tandem] supra lineam scriptum, infra in rasura legitur dum –
                tessellati] scripsi, in manuscripto thessellati – substructis
                ... impositum] in margine</note>
            <p>
               <pb/>(10) In alio porro passibus nonnullis dissito loco muri aliquid cum triglyphis
                ex marmore Pario detexerant atque in eadem rursus vicinia inter duos parietes
                primarios canaliculum quendam stratum, quem sectae ex marmore albi coloris tabellae
                munierant, aqua adhuc decurrente plenum aperuere.</p> 
            <p>(11) Permovit ea res
                illustrissimam regii parthenonis Halae antistitam, loci huius dynastam, ut in rem
                hanc elapso autumno curatius indagari voluerit.</p>
            <p>(12) Remota igitur fuit fere in omnibus agri huius partibus incumbens terra
                inventumque est inter eminentia murorum rudera pavimentum illud tessellati operis ex
                marmore candido, ornamentis nigris undique distinctum, in duas aequales partes, ad
                finem tamen invicem pervias, muro intermedio divisum, pedes circiter triginta tres
                longum, et ubi continuum est, quattuordecim pedes latum, ubi vero muro intermedio
                divisum, sex latitudinem pedes conficiunt,</p> 
            <p>(13) fornicibus triginta sex aequali fere
                spatio distantibus impositum, horum fornicum pavimentum intermedium inferius ex
                gypso durissimum est, undique pervium, et spatium omne rubro colore tinctum, altum
                pedes tres, ipsaque fornicis rotunditas et apertura tota pedem unum, pollices septem
                lata est.</p> 
            <p>(14) Murus ipse usque ad hemicyclos fornicum pollices novem crassitie sua
                implet. </p>
            <p>(15) Iunctum est huic pavimento septemtrionem versus iterum aliud pavimentum operis
                musivi, sexdecim pedes et dimidium longum et septem circiter latum, nigri coloris
                niveis e diverso ornamentis pari ratione depictum, rudioris tamen nonnihil operis,
                et totum terrae, non vero fornicibus, ut alterum, incumbens. </p>
            <p>(16) His pavimentis in latere ad occidentem et orientem muri contigui fuere cum
                pavimento ex gypso durissimo atque hae ruinae sibi invicem contiguae sunt.</p> 
            <p>(17) In
                spatio dein aliquot passuum occidentem versus iterum murorum reliquiae cum scala
                quinque graduum lapideorum, quinque circiter pedes latorum, et quos ars latomi rite
                ad regulam deducavit, patuere.</p>
            <note>O,10 ex marmore Pario] in margine – detexerant] post detexerant in rasura legitur est
                – quendam] scripsi, in manuscripto quemdam – sectae ex] supra lineam, infra legitur in rasura stratisque – O,12
                tessellati] scripsi, in manuscripto thesselati – O,13
                intermedium inferius] in margine – O,15 circiter] supra lineam scriptum, infra in rasura legitur pedes – e
                diverso] supra lineam scriptum, infra in rasura legitur tamen
                – pari ratione] supra lineam scriptum, infra in rasura legitur egregie – vero] supra lineam scriptum</note>
            <p>
               <pb/>(18) Eademque rursus versus occidentem via recta viginti circiter passus a primo
                aedificio distanti iterum murorum fornicumque reliquiae effossa humo comparuere.
                (19) Ad pedem collis, in quo situm hoc opus mirabile, nonnihil muri fossoribus
                spectandum se praebuit cum binis urnarum frustulis.</p> 
            <p>(20) Ceterum dispersi per omnem
                fere agrum muri nihil contiguum indicarunt nec ductu longiori sibi occurrerunt, si
                solum illud spatium, quod opus tessellatum exhibet, excipiamus. </p>
            <p>(21) Nemo igitur mirabitur, si universos noscendi cupido incedat, quid tam concinnae
                sibi antiquitatis reliquiae velint.</p> 
            <p>(22) Quas coniectura haud facili nominari posse
                putamus, ut tamen, quantum possumus, rem hanc eruamus, complura adhuc nobis antea
                lustranda et exploranda sunt.</p> 
            <p>(23) Addendum tamen prius semel in his ruinis inventos
                esse avulsos nescio unde cancellos ferreos, quales fenestris praefigi solent,
                frustum marmoris pessulo, ut quidem videbatur, obducendo aptatum, clavis Romana ex
                ferro, ansa non inelegans ex aere et denique columella lapidis Parii pedum binarum
                vix excedens longitudinem operis rudioris, tigni vero antiqui maiores variae formae
                complures cum urnarum, quas dixi, frustulis.</p>
            <p>(24) Haec igitur omnia ut explicari facilius possint, quaedam promittenda sunt, sit
                igitur paragraphus primus.</p>
            <note>O,17 aliquot] supra lineam scriptum, infra in rasura legitur
                viginti circiter – O,18 recta] post recta legitur in rasura ite – O,19 ad ... mirabile] in margine
                    pro textu, qui in rasura legitur Quemadmodum etiam [haec
                    duo verba eradi omissa] recto ab opere thesselato in colle nonnihil
                prominenti ad pedem eiusdem pariter – O,20 ceterum ... excipiamus] in margine pro textu, qui in rasura legitur Sed in contiguis hisce
                reliquiis nihil sibi respondens aut coniunctum efossum fuit utut data opera
                circumquaque bis strata sint omnia – nec] supra lineam scriptum,
                    infra in rasura legitur aut – si] supra lineam scriptum,
                    in rasura legitur praeter – tessellatum] scripsi, in
                    manuscripto thesselatum – excipiamus] supra lineam
                    scriptum, in rasura legitur praeter cancellos ferreos fenestra olim haud <gap/>; 
                [ultimum verbum non legitur] – O,22 nobis] post nobis iterum adhuc in rasura legitur – O,23 semel] in
                    margine – inventos] in rasura inventum – avulsos ...
                cancellos] supra lineam scripta, infra in rasura legitur
                clatrum – ferreos] in rasura ferreum – solent] olim solet scriptum supra lineam
                    corrigitur – quidem] supra lineam scriptum, infra in
                    rasura legitur res nobis – ferro] supra lineam scriptum,
                    infra in rasura legitur aere – non inelegans] supra
                    lineam scriptum, infra in rasura, quid sit, non legitur – pedum] pedes in rasura – operis rudioris] in
                    margine – vero] supra lineam scriptum – cum] in margine – O,24 haec ... possint] in
                    margine</note>
         </div>
            <pb/>
         <div type="chapter" n="1">
            <head>1. De operibus tessellatis nonnulla</head>
            <p>(1) Descripsimus operis tessellati reliquias, quae nomen suum a tesserulis, quadratis
                nimirum lapillis ad conficienda sternendaque pavimenta compositis, sortita sunt, et
                alias etiam musaea, musiva et opera quadratoria audiunt, ut ex inscriptione Sponius
                in <emph>
                  <bibl>Miscellaneis eruditae antiquitatis</bibl>
               </emph> docuit. </p>
            <p>(2) Harum
                similitudine usus est Plinius inquiens: „Androdamas argenti nitorem habet, ut
                adamas, quadratis semper tessellis similis.“</p> 
            <p>(3) Lapilli igitur sunt quadrangulares,
                quartam circiter pollicis partem magni. </p>
            <p>(4) Cur autem hanc formam requirant, ipse nos architectorum princeps Vitruvius
                instruit, dum libro septimo, capitulo primo sic ait: <quote>„Pavimenta sectilia et tesseris
                structa omnes angulos aequales habere debent et sectilia dicuntur, quoniam in
                particulas secta sunt, et quocunque velis, possunt circumferri.“</quote>
            </p> 
            <p>(5) Alio nomine
                lithostrota dicuntur simileque fuit illud pavimentum tribunalis Pilati, quod apud
                <bibl>Ioannem capitulo 19. versu 13.</bibl> 
               <emph>
                  <quote>lihtostrotos</quote>
               </emph> et apud Iudaeos
                <emph>
                  <quote>gabbatha</quote>
               </emph> compellatus. (6) <quote>„Haec vero lithostrota“</quote> teste
                Plinio <quote>„coeptavere iam sub Sylla parvulis certe crustis, exstat hodieque, quod in
                Fortunae delubro Praeneste fecit.“</quote>
            </p> 
            <p>(7) Exhibet hoc in suo 
                    <emph>
                  <bibl>Latio</bibl>
               </emph> Kircherus et, quemadmodum Mabillonius fidem facit, asservatur hodie
                integrum in aedibus Barberinorum Praenestinis, in quas translatum fuit, ne situs et
                tempus tam lepidum opus labefactarent.</p>
            <p>(8) Continuata fuit pretiosa haec pavimentorum exstructio imperatorum Romanorum
                temporibus, praecipue primis duobus saeculis.</p> 
            <p>(9) Iamque Caesarem <quote>„munditiarum
                lautitiarumque studiosissimum multi prodiderunt, (cum Suetonio asserentes) quamvis
                tenuem adhuc obaeratum, in expeditionibus tessellata et sectilia pavimenta
                circumtulisse.“</quote>
            </p> 
            <p>(10) Laudat vero idem author Augustum tamquam ab omni luxu
                abhorrentem principem: <quote>„Habitavit in aedibus modicis Hortensianis, ut in quibus
                porticus breves essent Albanarum columnarum et sine marmore ullo aut insigni
                pavimento conclavia.“</quote> 
            </p>
            <note>tit. tessellatis] scripsi, in
                    manuscripto thesselatis – 1,1 tessellati] scripsi, in
                    manuscripto thesselati – quadratoria] in margine, in
                    rasura legitur quadrata – inscriptione] post
                inscriptione in rasura legitur docuit – docuit] supra lineam adiectum – 1,2 quadratis] 
                scripsi cum Plinio, in manuscripto legitur quadrata et – 
                    tessellis] scripsi, in manuscripto tesselis – 1,3 magni] scripsi, in manuscripto magna – 1,4 
                    tesseris] scripsi, in manuscripto thesseris – secta sunt et] inter sunt et et in
                    rasura legitur ut – 1,5 compellatus] supra lineam
                    scriptum, infra in rasura legitur auditur – 1,6 vero] supra lineam adiectum – 1,7 Kircherus] post
                Kircherus legitur in rasura ad – 1,8 praecipue ... saeculis]
                    in margine – 1,9 iamque] in
                    margine – Caesarem] in rasura legitur adeo ut de
                Caesare testatus Suetonius – cum Suetonio asserentes] in
                    margine – tessellata] scripsi, in manuscripto
                thesselata – 1,10 tamquam ... principem] in margine, in rasura
                    legitur dum ita</note>
            <p>
               <pb/>(11) Meminit denique horum pavimentorum adhuc sanctus Augustinus, dum libro
                primo <emph>
                  <bibl>de ordine</bibl>
               </emph> ita fatur: <quote>„Si quis tam minutum cerneret, ut
                in vermiculato pavimento nihil ultra unius tessellae modulum acies eius valeret
                ambire, vituperaret artificem velut ordinationis et compositionis ignarum, eo quod
                varietatem lapillorum perturbatam putaret, a quo illa emblemata in unius
                pulchritudinis faciem congruentia simul cerni collustrarique non possent.“</quote> Ubi notes
                velim vermiculata eadem ac tessellata esse et ornamenta emblemata vocari.</p>
            <p>(12) Horum pavimentorum illustres hodiedum in toto Romano imperio supersunt reliquiae
                hasque complures exhibet rerum harum peritissimus collector Montefalconius.</p> 
            <p>(13) Nam
                praeter iam dictum Fortunae Praenestinae delubrum, cuius pavimentum variis regionum
                animalium ac hominum figuris refertissimum est, aliud nobis monstrat iterum figuris
                humanis eleganter pictum, Romae nostro aevo detectum, quod ille pavimentum templi
                Dianae credit.</p> 
            <p>(14) Aesculapii porro alibi sacrificium non ita pridem prope Tusculum
                repertum rursusque gladiatores circi producit.</p> 
            <p>(15) In supplementis quoque suis
                iterum Romanum Neptuni profert, ubi Bartholum celebrem antiquarium ita scribentem
                recitat: <quote>„In quibusdam fundus sive, ut aiunt, campus ex marmoreis tessellis candidus
                est, schemata vero ex nigris. In alio contra schemata sunt alba et campus ater.“</quote>
            </p>
                <p>(16) Quartum denique, quod libro secundo eiusdem supplementi folio 39. describit,
                anno 1720 Viterbii repertum, <quote>„cuius lapilli sunt omnes vel cinerei nigrantes vel
                albi parvis in ornamentis emblematum exceptis.“</quote>
            </p> 
            <p>(17) Crevitque in tantum Romanorum
                luxus, ut etiam in hypogaeis pretiosa haec antiquitatum cymelia, non vero
                ostendamus, quorum bina apud Montefalconium praeclara omnino extant. </p>
            <note>1,11 meminit denique] in margine, in rasura legitur meminitque
                – vermiculato] scripsi, in manuscripto verniculato –
                tessellae] scripsi, in manuscripto thessellae – ubi ...
                    vocari] in margine – tessellata] scripsi, in manuscripto thesselata – 1,13 regionum] in
                    rasura legitur regionibus et – animalium ac hominum] in
                    margine – 1,14 Aesculapii ... producit] in margine –
                Aesculapii] supra lineam scriptum, infra in rasura legitur
                integrum – 1,15 Bartholum] scripsi, in manuscripto Bartolum –
                in quibusdam] ante in in rasura
                    legitur fund – ut aiunt] in manuscripto deest, scripsi
                    cum <bibl>Montfaucon 1724, III
                    71</bibl> – tessellis] scripsi, in manuscripto thessellis –
                1,16 cinerei] in rasura cisnerei – 1,17 crevitque ... extant]
                    in margine – hypogaeis pretiosa] inter hypogaeis et pretiosa supra
                    lineam in scriptum est</note>
                <p>
               <pb/>(18) Velserus quoque inter <emph>
                  <bibl>Monumenta Augustana</bibl>
               </emph> simile
                pavimentum tessellatum, quod balneorum credit, pluribus doctissime pro more suo
                illustrat.</p> 
            <p>(19) Nec minus eximium Sponius Lugduni 1670 repertum et 20 circiter pedes
                longum decemque latum affert ac pluribus explicat additque:</p> 
            <p>(20) <quote>„Sed et in Galliam
                nostram cum cetero Romano luxu advecta fuere. Reperiuntur enim praecipue in oppidis,
                quae coloniae Romanae iure gaudebant“,</quote> Arausione, Nemausi, Remis, ubi adhuc aliud,
                Lugduni ac demum illud Aventici Helvetiorum attingit, in cuius medio consules
                descripti sunt</p> 
            <p>(21) additque ad repertum illud suum anno 1670 lithostroton, ut
                conservaretur et curiosis pateret, cameram superstructam fuisse putatque in hoc
                totum consistere artificium, ut caementum ex calce et marmore pulveratum pararetur,
                in quod diversicolores lapilli inserendi sint, quod suo loco relinquendum est et
                authori.</p>
            <p>(22) Ceterum ars haec adeo celebris olim fuit, ut imperatores Theodosius et
                Valentinianus ab oneribus publicis excusent musivarios, ut ex libro tertio decimo
                codicis titulo <emph>
                  <bibl>de excusatione artificum</bibl>
               </emph> patet.</p>
            <note>1,22 libro tertio decimo] scripsi, in manuscripto legitur L. 10.</note>
         </div>
            <pb/>
         <div type="chapter" n="2">
                <head>2. Quid fuerit Loncium</head>
            <p>(1) Qui <emph>
                  <bibl>Antonini Itinerarium</bibl>
               </emph> consulunt, Loncium in via
                militari regia et itinere consulari ab Aquileia per compendium Veldidenae inveniunt,
                a Iulio Carnico triginta passuum millibus dissitum, ex quo necessarium sit locum
                hunc aut mutationem aut mansionem aut civitatem, municipiumve vel coloniam Romanam
                fuisse.</p> 
            <p>(2) In mutationes enim, mansiones et civitates haec itinerarii loca consensu
                omnium authorum et praecipue ipsius <emph>
                  <bibl>Itinerarii
                    Hierosolomytani</bibl>
               </emph> expresso tenore distincta fuere.</p> 
            <p>(3) Coloniam fuisse
                Loncium nullis omnino indiciis vel authoritatibus patet.</p> 
            <p>(4) Megiserus in 
                    <emph>
                  <bibl>Annalibus Carinthiae</bibl>
               </emph> municipium, sed sine teste facit. </p>
            <p>(5) Mansionem tamen fuisse non improbabili ex ratione credimus, quia legitimo unius
                diei itinere a Iulio Carnico distat.</p> 
            <p>(6) <emph>
                  <bibl>Itinerarium</bibl>
               </emph> enim 
                    <emph>
                  <bibl>Antonini</bibl>
               </emph> viginti duobus passuum millibus a Iulio Carnico
                    distare dicit et ita <emph>
                  <bibl>Itinerarium</bibl>
               </emph> in exemplari Regio,
                Blandiniano et Neapolitano teste Surita scriptum est correctumque fuit rite ad hunc
                numerum secundum et tertium.</p> 
            <p>(7) Vaticanum pariter Schelstrateni numerum vigesimum
                secundum exhibet.</p> 
            <p>(8) Viginti enim aut viginti unum duove millia passuum iter unius
                diei esse ex antiquis authoribus vir in hoc studio exercitatissimus Philippus a
                Turre in dissertatione apologetica secunda a pagina decima et praecipue pagina
                tertia ex Vegetio docet, qui libro primo, capitulo nono ait: <quote>„Militari ergo gradu
                viginti milia passuum horis quinque dumtaxat aestivis conficienda sunt, pleno autem
                gradu, qui citatior est, totidem horis viginti quattuor milia peragenda sunt;
                quidquid addideris, iam cursus est, cuius spatium non potest definiri.“</quote>
            </p> 
                <p>(9) Consentit cum Philippo a Turre Lipsius <emph>
                  <bibl>de militia Romana</bibl>
               </emph>
                libro quinto dialogis 11. et 14., Bergerius <emph>
                  <bibl>de publicis et
                    militaribus viis</bibl>
               </emph>, Pancirollus <emph>
                  <bibl>ad Notitiam Utranque
                    Imperii</bibl>
               </emph>, capitulo 6. aliique.</p> 
            <p>(10) Neque ab his multum differre Procopius
                        videtur, dum libro primo <emph>
                  <bibl>belli Gothici</bibl>
               </emph> capitulo 14. ait:
                <quote>„Viae Appiae longitudo est quinque dierum expedito homini, Roma enim pertingit
                    Capuam.“</quote>
            </p> 
            <p>(11) Teste autem <emph>
                  <bibl>Itinerario</bibl>
               </emph> Roma a Capua milia
                passuum CXLII disiungitur, quod pro diei spatio milia passuum XXVIII conficit,
                quartam enim itineris partem expedito homini facile possumus addere ac concedere. </p>
            <p>(12) Patet igitur ex his Loncium a Iulio Carnico regulari spatio XXII millium passuum
                itineris diurni remotum esse atque hinc necessariam mansionis Romanae conditionem
                pro Loncio sequi.</p>
            <note>2,1 quid fuerit Loncium] ante titulum in rasura Ad hoc igitur
                illustrandum nosse imprimis decet, quid Loncium antiquitus fuerit, sit igitur
                paragraphus secundus – Iulio] scripsi, in manuscripto Iulia –
                passuum] alterum u supra lineam
                    adiectum – 2,3 coloniam] ante coloniam in rasura duplim coloniam – 
                2,6 distare dicit] supra lineam, infra in rasura legitur distat – Blandiniano]
                    scripsi cum <bibl>Wesseling 1735, 279,</bibl> in manuscripto Plantiniano – 
                        correctumque] ante in rasura legitur corriger – 2,8 duove] supra lineam, infra in rasura legitur duosve – 
                        quattuor] scripsi, in manuscripto quatuor – iam] scripsi cum <bibl>Müller
                    1997, 42,</bibl> in manuscripto deest – 2,9 Pancirollus ... c.6] in margine</note>
         </div>
            <div type="chapter" n="3">
                <head>3. Quid fuerit mansio Romana</head>
            <p>(1) Si Romanos authores, utpote ex quibus haec Romanorum monumenta solis explicari
                debent ac possunt, interrogamus, mansio nihil aliud quam pernoctatio est, et manere,
                pernoctare.</p> 
            <p>(2) Inter hos Cicero <quote>„Servius“ inquit „pridie Nonis Maii Minturnis
                mansisse dicitur, hodie in Literno mansurum apud Gaium Marcellum.“</quote>
            </p> 
            <p>(3) Idem libro
                    <emph>
                  <bibl>de divinatione</bibl>
               </emph>: <quote>„Conclave illud, ubi erat mansurus, si
                ire perrexisset, prima nocte corruit.“</quote>
            </p> 
            <p>(4) Seneca tertio <emph>
                  <bibl>de
                    beneficiis</bibl>
               </emph> XVI: <quote>„Non sufficit dies omnibus, apud alium gestata est, apud
                alium mansit.“</quote>
            </p> 
            <p>(5) Neque aliter hoc verbo usus est et quidem iteratis vicibus
                    Suetonius, in <emph>
                  <bibl>Augusto</bibl>
               </emph> enim 72. haec habet: <quote>„Per annos amplius
                quadraginta eodem cubiculo hieme et aestate mansit.“</quote>
            </p> 
            <p>(6) et 78. <quote>„Si maturius
                vigilandum esset, ne id contra commodum faceret, in proximo cuiusque domestici
                caenaculo manebat.“</quote>
            </p> 
            <p>(7) et demum in <emph>
                  <bibl>Caligula</bibl>
               </emph> 55. <quote>„Prasinae
                factioni ita addicit, ut cenaret in stabulo adsidue et maneret.“</quote>
            </p>
            <p>(8) Atque haec locutio adeo apud authores invaluit, ut iter unius diei tantum
                mansionem dicerent.</p> 
            <p>(9) Plinius libro 12. capitulo 14. <quote>„octo mansionibus distat
                    regio eorum turrifera Saba appellata.“</quote>
            </p> 
            <p>(10) Et <emph>
                  <bibl>Simia Plinii</bibl>
               </emph>
                Solinus capitulo 33. <quote>„Pagus Sabaeorum“ inquit „a quo octo mansionibus regio turifera
                disterminatur.“</quote> 
            </p>
            <p>(11) Erant autem hae mansiones aedificia ampla adeo, ut imperatores cum militibus in
                ipsis cum comitatu suo nonnumquam pernoctarent, ut Cuperus in epistula sua ad
                Lactantium Firmianum <emph>
                  <bibl>de mortibus persecutorum</bibl>
               </emph> et Bergerius
                <emph>
                  <bibl>de viis militaribus</bibl>
               </emph> libro quarto pagina 224. aliique
                pluribus ex ipsis Romanorum testimoniis docent.</p> 
            <p>(12) Quid enim aliud sibi volunt
                verba Alexandri Severi apud Lampridium iter suum promulgantis: <quote>„Et si dii voluerint,
                in prima mansione mansurus“?</quote>
            </p> 
            <p>(13) Item Lactantii de Constantino: <quote>„Sublatisque per
                mansiones multas omnibus equis publicis“ et iterum „geminatis mansionibus“.</quote> 
            </p>
            <note>3,1 explicari] scripsi, in manuscripto exsplicari – 3,2 Inter
                hos Cicero] in margine – Literno] scripsi
                    cum Cicerone, in manuscripto Linturno – 3,4 Seneca ... XVI] in margine – 3,7 Prasinae] scripsi, in
                    manuscripto Phrasinae – 3,11 cum militibus] in
                    margine – de viis] inter de et viis in rasura legitur d – 
                    ex ipsis] in rasura legitur de ipsis – 3,12 iter suum promulgantis] in margine – 3,13 item] in rasura
                    legitur et</note>
            <p>
               <pb/>(14) Neque aliud de Tito Suetonius habet: <quote>„Ad primam statim mansionem febrim
                nactus.“</quote>
            </p> 
            <p>(15) Et Vopiscus in <emph>
                  <bibl>Aureliano</bibl>
               </emph>: <quote>„Sed cum iter
                faceret, apud Cenofrurium mansionem, quae est inter Heraclaeam et Byzantium, manu
                Mucaporis interemptus est.“</quote>
            </p> 
            <p>(16) Prae omnibus tamen audiendus est divus Ambrosius
                    <emph>
                  <bibl>de obitu Valentiniani</bibl>
               </emph> verba faciens <quote>„Ecce“ inquit
                „litterae de instruendis mansionibus, invectio ornamentorum regalium aliaque
                eiusmodi, quae ingressurum iter imperatorem significarent.“</quote>
            </p>
            <p>(17) At ne quis forsitan putet in aliis quam publicis his aedificiis in hanc rem de
                industria exstructis mansisse imperatores, mandatum praesidum provinciarum
                imperatoris Valentis attendendum est in haec verba conceptum: <quote>„Cum ad aliquam urbem
                mansionemque accesseris, protinus horrea inspicere te volumus.“</quote>
            </p> 
            <p>(18) Sciendum autem
                est, quod praesides, dum provincias obirent, ad privatos ire haud potuerint, sed ad
                mansiones necessario divertere debuerint.</p> 
            <p>(19) Nam Valentinianus ita de his statuit:
                <quote>„ut eius, qui provinciae praesidentem propria possessione susceperit, ager, quem
                diversorium habuerit praedictus in transitu, fisci iuribus vindicetur. Ita enim
                iudices mansiones instruere et instaurare nitentur.“</quote>
            </p> 
            <p>(20) Ubi vides fisco cessisse
                hospitium, in quo praeses divertit, ne publica mansionum aedificia instrui
                negligerentur aut restaurari.</p>
                <note>3,15 Cenofrurium] scripsi cum <bibl>Hohl 1971, II 176,</bibl> in manuscripto Coenofrurium –
                3,17 praesidum] supra lineam, infra in rasura legitur
                praesidis – verba conceptum] in margine – 3,19 eius, qui] scripsi cum 
                    <bibl>Mommsen 1905, 59,</bibl> in manuscripto legitur quisque, in rasura legitur quisquis – propria possessione] in
                    margine
            </note>
         </div>
            <pb/>
         <div type="chapter" n="4">
                <head>4. An mansio Loncium oppidum aut civitas fuerit</head>
            <p>(1) Mansiones loca fuisse amplis aedibus instructa, ut omnes cursu publico utentes
                pernoctare possent, quibus horrea et stabula addita, ne annona aut iumenta deessent,
                quae omnia indicante Symmacho libro secundo epistula 27. rectores provinciarum
                curabant, unanimis authorum consensus est,</p> 
            <p>(2) pro exercitibus praecipue; teste enim
                sancto Ambrosio, eo exceptione omni maiori, cum ipse praesidis officio sit usus,
                <quote>„Miles“ inquit „qui iter ingreditur, viandi ordinem non ipse disponit sibi ... sed
                itinerario ab imperatore accipit ... rectaque via conficit iter, ut inveniat
                commeantium parata sibi subsidia.</quote>
            </p> 
            <p>(3) <quote>Si alio ambulaverit itinere, annonam non
                    accipit, mansionem paratam non invenit.</quote>
            </p> 
            <p>(4) <quote>Quia imperator his iubet praeparari
                omnia, qui sequuntur, nec dextra nec sinistra a praescripto itinere declinant,
                meritoque non deficit, qui imperatorem sequitur suum.“ </quote>
            </p>
            <p>(5) Ex his igitur mansionibus natae sunt paulatim civitates et oppida, imo aliqua
                horum una mansiones erant, et simul oppida, municipia aut coloniae.</p> 
            <p>(6) Argentoratum
                    enim a Zosimo libro tertio, capitulo tertio urbs vocatur iisdemque insignibus a 
                    <emph>
                  <bibl>Peutingeriana tabula</bibl>
               </emph> ornatur, atque in 
                    <emph>
                  <bibl>Itinerario Antonini</bibl>
               </emph> terminus itinerum est a Mediolano, Lugduno Batavorum,
                Treviris et Tauruno, ab Ammiano vero Marcellino praecipuis Germaniae primae locis
                par habitus.</p> 
            <p>(7) Hic ipse tamen author libro decimo sexto ad finem de hoc tanquam
                    mansione loquitur, <quote>„Argentorato“ inquit „mansione quadragesima“.</quote>
            </p> 
            <p>(8) Minus nobilia
                quidem Argentorato loca una mansiones et civitates ac oppida fuisse Ducangius in
                glossario ex actis conciliorum deducit mansionem Nicaeae in Thracia, Thermensem et
                Sasimorum oppidum.</p> 
            <p>(9) Simile quid etiam ex Suida constat, qui de Gregorii episcopi
                loco natali Nazianzo testatus: <quote>„Hoc autem Nazianzum est Cappadociae statio“,</quote> quod
                etiam in Appollinario repetiit.</p> 
            <p>(10) Imo ipse, quem primum laudavimus, Ducangius
                tres mansiones in Bithynia civitatis iure donatas ex codicis Theodosiani lege 119
                putavit ansamque mihi dedit, ut in ipsam hanc legem curatius indagarem.</p> 
            <p>(11) Ea
                autem sic incipit: <quote>„Claudiopolis, Prusiadis ac Tottai et Doridis oppidorum sive
                mansionum per Bythiniam curiales publicis illudere functionibus per suam fugam
                cognovimus iubemusque, ut edictis primitus evocati utilitatibus se patriae et ei,
                cui nati sunt, restituant civitati.“ </quote>
            </p>
            <note>4,1 libro secundo] scripsi, in manuscripto L. 11 – 4,4
                sinistra] ante sinistra in rasura
                    legitur sist – 4,6 atque] in rasura legitur et – 4,8
                Nicaeae] scripsi, in manuscripto Nycaeae – Sasimorum] scripsi cum 
                <bibl>du Cange V 226,</bibl> in manuscripto Sasymorum – 4,9 qui] supra lineam adiectum – Gregorii episcopi] inter
                Gregorii et episcopi in rasura legitur
                Nazianzeni – 4,11 Prusiadis ac Totai] ac in rasura legitur,
                    scripsi cum <bibl>Mommsen 1905, 691</bibl> –
                illudere] scripsi cum <bibl>Mommsen 1905, 691,</bibl> in manuscripto includere –
                primitus] scripsi cum <bibl>Mommsen 1905, 691,</bibl> in manuscripto legitur
                primum</note>
            <p>
               <pb/>(12) Verum quidquid de his civitatibus et mansionibus sit, nondum tamen exinde
                argui potest, omnes mansiones atque ita etiam Loncium nostrum civitatis iure gavisum
                fuisse.</p> 
            <p>(13) Aliud igitur argumentum, quo hoc adstruamus, inquirendum est:</p> 
            <p>(14)
                lapis nimirum Romanus, quem Megiserus ac Lazius exscripserunt, Gruterus 
                    <emph>
                  <bibl>Thesauro</bibl>
               </emph> suo intulit et, ni vehementer fallamur, etiam
                Putschius inspexit; post versus enim superius recitatos ita pergit: </p>
            <p>
               <quote>(15) <lg>
                     <l>sacraque Caesareis intitulata notis</l>
                     <l>alta stat hic niveo de marmore facta columna</l>
                     <l>in summo montis conspicienda iugo.</l>
                  </lg>
               </quote>
            </p>
            <p>(16) De alio enim lapide etiam post sedulam inquisitionem nihil constat, licet etiam
                hic ipse iniquo, ut saepius fieri amat, fato sublatus iam sit.</p> 
            <p>(17) Tantorum tamen
                virorum inspectione oculari tutus illud sic repono:</p>
            <p>
               <quote>
                  <emph>(18) M. Aurelio. Antonino. Caes.
            Imp. destinat. Imp. L. Septi
            mi Severi. Pertinacis. Aug.
            Fil. res P. Len.</emph>
               </quote>
            </p>
            <p>(19) Ex hac igitur inscriptione luculenter patet Loncium rem publicam Lentiensem esse
                vocatum.</p> 
            <p>(20) Consului proin lapidum inscriptorum collectores et similes locorum res
                publicas in Reinesio inveni undecim, in clarissimo Muratorio quinquaginta duo, in
                Grutero 74.</p> 
            <p>(21) Iuvat ex altero et hoc ultimo quasdam vicinas adducere, et quidem
                prior meminit Aquileiensis rei publicae folio 1028 numero secundo, Brixianorum 1034
                numero septimo, Camunorum folio 1035 numero quinto, Tergestinorum 1085 numero
                septimo.</p> 
            <p>(22) Gruterus vero iterum Brixianorum folio 455 numero secundo, Mantuanorum
                folio 479 numero sexto, Veronensium folio 97 numero undecimo et folio 1102 numero
                septimo et denique Vicetinorum folio 272 numero quarto. </p>
            <note>4,14 Romanus] post Romanus legitur in
                    rasura est – Megiserus ac] in margine –
                exscripserunt] scripsi, in manuscripto exscripsit – Gruterus]
                    ante Gruterus in rasura legitur et
                – 4,20 quinquaginta duo] duo supra lineam adiectum – 4,21
                folio 1028, numero secundo] in margine – 4,22 folio 455] correxi, in manuscripto legitur folio 355.</note>
            <p>
               <pb/>(23) Ex hoc inscriptionum selectu manifestum utique fit, si non omnia, saltem
                pleraque haec loca, quae in lapidibus sub rei publicae nomine occurrunt, nobiliora
                oppida, municipia et colonias fuisse, adeo quidem, ut marmorum interpretes in
                explicanda hac voce haudquaquam, ut alias solent, laborent, inter quos Reinesius
                copiosus alias et felix lapidum hariolator nec verbulum quidem fecit.</p> 
            <p>(24) Fabrettus
                vero in rem nostram diserte edisserat „Favent 70 et amplius inscriptiones in
                Grutero, quae in oppidulo quoque rem publicam agnoscunt, et nos in Labicana et in
                Oricula diximus“ videturque idem esse, quod in medii aevi urbium sigillis audit
                commune civium aut communitas. </p>
            <p>(25) Si vero adhuc scrupulus cuidam haereat, ille Sextum Pompeium Festum audiat ita
                in hanc rem ad hoc verbum disserentem: <quote>„Eae nationes“ inquit „cum aliis rebus per
                avaritiam atque stultitiam res publicas suas amiserunt.“</quote>
            </p> 
            <p>(26) Quem textum viri docti
                de iuribus civitatum intelligunt, imo explicatius adhuc de his Cicero disserit, dum
                ita pronuntiat: <quote>„Utinam isto animo atque virtute in summa re publica nobiscum
                versari, quam in municipali maluisses.“</quote> 
            </p>
            <note>4,24 Fabrettus ... communitas] in margine – quae ...
                    agnoscunt] in margine – 4,25 Sextum Pompeium] supra lineam adiectum – 4,26 
                    explicatius] scripsi, in manuscripto exsplicatius </note>
         </div>
            <pb/>
         <div type="chapter" n="4.5">
                <head>Paragraphus ultimus</head>
            <head>corollaria</head>
            <p>(1) Intelleximus ex hactenus dictis Loncium secundum <emph>
                  <bibl>Itinerarium</bibl>
               </emph> 
                et authorum rationes mansionem fuisse et quidem inter illas,
                quas plures adduximus, non inferiorem.</p> 
            <p>(2) Si enim, ut in Carnunto docet
                Wesselingius ad <emph>
                  <bibl>Itinerarium Hierosolymitanum</bibl>
               </emph>, praeter iam
                adducta etiam urbium exempla suppetant, quae mutationes fuere, id eo magis de
                mansionibus credendum est, quae nobiliores semper mutationibus fuere.</p> 
            <p>(3) Quin si
                etiam haec abessent, sola, quam adduximus, inscriptio ex recepta nummariorum et
                lapidariorum sententia ad adstruendam Loncio nobilitatem sufficeret.</p> 
            <p>(4) Nam ut
                audivimus, aut urbes fuere ac coloniae, aut saltem municipia, quae rerum publicarum
                nomine allata sunt. </p>
            <p>(5) Non mirum igitur fuit huius civitatis cives eximias sibi etiam villas exstruxisse
                unumque aut alterum ex his villam habuisse „opere“ ut Varro <emph>
                  <bibl>de re
                    rustica</bibl>
               </emph> loquitur <quote>„tectorio et intestino ac pavimentis nobilibus
                lithostrotis spectandam.“</quote>
            </p> 
            <p>(6) Nihil quoque impedit, si coniecturae forte non admodum
                inani et nos indulgeamus, tam ampla, quae descripsimus, rudera ipsius mansionis ad
                ipsos etiam excipiendos imperatores parata has superesse reliquias.</p> 
            <p>(7) Quidquid id
                sit, hoc fere indubium est itinere hoc regio ab Aquileia Veldidenam Caesares ac
                illustrissimos quoque rei publicae viros huc transiisse, atque si etiam aliquid
                coniecturis ulterioribus dare licet, quid prohibet, cum ex columna ad Aguntum
                miliarium imperatorem Philippum has vias munivisse constet, eundem etiam per hanc
                ipsam tum profectum esse, ubi teste Zosimo <quote>„contra Carpos expeditionem suscepit, qui
                iam Istro viciniora loca populabantur.“</quote>
            </p> 
            <p>(8) Probus etiam imperator probabilius hoc
                iter trivit, ubi Vopisco teste <quote>„Illyricum petiit, et priusquam veniret, Rhaetias sic
                pacatas reliquit, ut illic ne suspicionem quidem ullius terroris relinqueret.“</quote> 
            </p>
            <note>U,2 Hierosolymitani] scripsi, in manuscripto Hierosolomytanum – U,2 adducta etiam] 
                inter adducta et etiam in rasura
                    legitur alia – urbium exempla] in margine – U,5
                lithostrotis] ante lithostrotis in rasura
                    legitur cast – U,8 Probus] ante Probus legitur in rasura Sed quid incertis immoramur? probus ce –
                etiam imperator probabilius] in margine – hoc iter] ante legitur in rasura certe – ubi] supra
                    lineam, infra legitur in rasura cum</note>
            <p>
               <pb/>(9) Si enim semel in Rhaetia Probum admittimus, per hoc Noricum Pustrense utique
                via proximior in Illyricum duxit.</p> 
            <p>(10) De Iuliano etiam diserte Ammianus Marcellinus
                testatur: <quote>„Die quartum Kalendas Iunias ab urbe profectus per Tridentum iter in
                Illyricum“</quote> festinavit.</p> 
            <p>(11) Et quamvis ex limatissima codicis Iustiniani chronologia
                probe sciam Gratianum imperatorem Treviris per Arborem Felicem, Lauriacum ac
                Bononiam, Pannoniae Sirmium festinasse Valenti opitulaturum, non puto tamen itinerum
                compendio, sed ex aliis causis circuitione usum fuisse. Si enim Illyricum in sensu
                vero et strictiori summatur, itinere Aquileiensi ex Germania via certe propinquior
                est. </p>
            <p>(12) Sed ne vos diutius in his ruinis moremur, in quibus utique optassem, ut sicut in
                illis Aventici, etiam hic consules adscripti fuissent, cum ceteroquidem lapillorum
                colores cum pluribus aliis supra descriptis conveniunt et forte sicuti alibi
                secundum Sponium hae coloniae reliquiae esse possint, vela tandem contrahamus, haud
                solliciti, an transferre in locum tutiorem (ut Praenestinae) velint aut num camera
                (ut Lugdunensibus) superstruenda sit.</p> 
            <p>(13) Id unum optamus, ut tam eximia
                antiquitatis et patriae ornamenta saltem ex merito conserventur et, si quae
                reperiantur in posterum, non adeo temere a rusticis labefiant aut ab imperitis
                contemnantur. </p>
            <p>(14) Mihi vero aliud nihil superest, quam ut veniam rogem tumultuariae huius
                dissertationis.</p> 
            <p>(15) Tempus enim defuit, ut hanc pro dignitate tantorum virorum
                exornarem ac cum Cicerone in <emph>
                  <bibl>Bruto</bibl>
               </emph> de M. Calidii stylo
                oratorio loqui possem: <quote>„Nullum nisi loco positum et tamquam in vermiculato emblemate
                ut ait Lucilium, strictum verbum videres“.</quote>
            </p> 
            <p>(16) Dissertationem enim dumtaxat, non
                orationem adornare constitui. </p>
            <note>U,9 duxit] post duxit legitur in rasura
                Si hae vero ne haec quidem verba aliquibus videantur, ad Iulianum Caesarem appello,
                Iulianum nempe imperatorem de hoc enim diserte – U,10 De Iuliano etiam diserte] supra lineam adiectum – quartum] scripsi
                    cum Ammiano, in manuscripto quarta – U,11 et quamvis ... propinquior est]
                    in margine – Arborem Felicem] scripsi,
                    in manuscripto Felicem Arborem – Bononiam] supra lineam
                    adiectum – sed ... circuitione] in margine – U,12 ut
                sicut] scripsi, in manuscripto ut etiam sicut – etiam hic]
                    supra lineam – hae coloniae] hae supra
                    lineam, infra legitur in rasura rel – esse possint] in
                    margine, in rasura legitur sunt – tandem] supra lineam
                    adiectum – tutiorem] ante legitur in rasura tutionem
                – Praenestinae] ante legitur in rasura Prael – in posterum]
                    scripsi, in manuscripto impostero – U,15 tantorum
                virorum] in margine – vermiculato] scripsi
                    cum Cicerone, in manuscripto vermicula</note>
         </div>
            <pb/>
         <div type="chapter" n="5">
                <head>5. Unde his reliquiis nomen <emph>
                  <name xml:lang="dt">Zwergl-Gebäu</name>
               </emph> adhaeserit</head>
            <p>(1) Examinata Loncii dignitate plane non infima ac mansionis conditione et nominis
                rei publicae usu inter doctos communibus suffragiis recepto, reliquum mihi nunc est
                insolitum hoc monumenti huius nomen ut examinem.</p> 
            <p>(2) Et plane desperassem, cum non
                    tantum vulgus in exprimendis his ruderibus utatur hoc vocabulo
                    <emph>
                  <name xml:lang="dt">Zwergl-Gebäu</name>
               </emph>, sed addat <quote>
                  <foreign xml:lang="dt">wo die guaten, wo die
                    engelischen Leuthlein gewohnet hätten</foreign>
               </quote>, certas etiam diluvii universalis
                reliquias pro eorum pecuniis venditantes.</p> 
            <p>(3) Superstitiosa haec esse nemo prudens
                non videt, sed unde superstitio arcessenda sit, diu utique mecum omnes haesitassent,
                nisi commodum vir summus Ioannes Georgius Eccardus in <emph>
                  <bibl>Francia
                    Orientali</bibl>
               </emph> succurrisset.</p> 
            <p>(4) Dum enim canones in synodo sancti Bonifacii
                tertia Salisburgensi ad Salsam explicat ad verba: <quote>„De his, quae faciunt super
                petras: Credebant“ inquit „gentiles ea a spiritibus et geniis mortuorum inhabitari,
                qui venerationem sui bonis compensarent.“</quote> Et inferius appositissime ad rem nostram:
                <quote>„Moles lapideas et colles etiam sepulcrales a naenis, spirituum sive daemonum
                genere, inhabitari creditum fuisse. <emph>
                     <bibl>Edda</bibl>
                  </emph> Islandorum prodit,
                unde et monumenta haec in Saxonia inferiori a plebe <emph>
                     <name xml:lang="dt">Zvverch-Löcher</name>
                  </emph>, 
                        hoc est naenorum receptacula vel antra vocantur.“</quote>
            </p> 
            <p>(5) An
                vero antiqua haec sit nuncupatio vel recentior, haud constat. </p>
            <p>(6) Vicinia Debonensis tantum bis circiter C passibus distans, vulgo 
                <emph>
                  <foreign xml:lang="dt">gen der Debant</foreign>
               </emph> in diplomate Leonticensi compellata, auricalco
                fabricando celebris est et fossorum metallicorum, praesertim ex valle Teffereggia
                concursu frequentata huic dictioni ansam praebere potuit.</p> 
            <p>(7) Cum enim non raro
                aliqui horum fossorum in Saxoniam proficisci soleant, pronum est colligere hanc ibi
                superstitionem illos hausisse, cum praecipue in illis partibus naeni montani, vulgo
                    <emph>
                  <name xml:lang="dt">die Bergmannlin</name>
               </emph> multas superstitiones excitare soleant. </p>
            <note>5,1 mansionis] scripsi, in manuscripto mansionem – 5,2 sed
                addat] in margine – 5,3 superstitiosa] scripsi, in manuscripto supersitiosa – 
                superstitio] scripsi, in manuscripto superstitionis – succurrisset] scripsi, in manuscripto succurisset – 5,4 synodo ... 
                tertia] in margine, in rasura legitur concilio – 
                Salsam] scripsi, in manuscripto Salam – ad verba] supra lineam, infra legitur in rasura Item de arboribus – appositissime ad
                rem nostram] in margine – 5,6 tantum ... distans] in margine – 5,7 non raro] in margine
                – pronum] in rasura legitur facile</note>
            <p>
               <pb/>(8) Cum praecipue ex prima relatione mihi constet inter fossores illos
                privilegio camerali Oenipontano ad eruendos thesauros probe munitos etiam
                Teffereggenses fuisse rusticos, quos cum extraneis saepius exercere commercia
                novimus, et ideo de religione acatholicorum olim saltem aliquid attraxisse novimus,
                manente ideo adhuc proverbio de homine ineptum quid proferente <quote>
                  <foreign xml:lang="dt">„o
                    du deferegger!“</foreign>
               </quote>
            </p> 
            <p>(9) Interim tamen haec collis ruderibus plena hoc nomen
                attraxit, quod per universam vallem Pustrissam hodie percelebre est. </p>
            <p>(10) Sepulchrum continere has reliquias non persuadeor, cum omnia simul considerata
                frequentia aedium rudera loquantur.</p> 
            <p>(11) Nihilque in ipso agro omnino adsit aut in
                ullo authorum verisimile quid inveniatur, quod vel a longe ad sepulchra pertinere
                possit.</p> 
            <p>(12) Fornices enim tantum sustinent pavimentum elegantius, ad omnem apicem
                emendatissimum atque, ut Virtuvius loquitur, <quote>„ad regulam et libellam exactum“</quote>, ne si
                agro incumberet, terrae humoribus facilius dissolvi posset.</p> 
            <p>(13) Et hinc videmus
                nigrum, quod longe rudius est, tanta cura non extructum agro incumbere, cum tanti
                periisse non fuisset.</p> 
            <p>(14) Verum de his ne exerrem e tramite, peritiores atque in
                versandis ruderibus exercitatos viros consulam, quos plures audire necesse est.</p> 
            <p>(15)
                Ego tamen quid interim suspicerem, non subticebo. </p>
            <p>(16) Ex Vitruvio edit Laet libro septimo, capitulo primo folio 127: <quote>„Supra nucleum ad
                regulam et libellam exacta pavimenta struantur sive sectilibus seu tesseris. Cum ea
                extructa fuerint et fastigia extructiones habuerint, ita fricentur, uti, si sectilia
                sint, nulli gradus in scutulis aut trigonis aut quadratis seu favis extent, sed
                coagmentorum compositio planam habeat inter se directionem, si tesseris structum
                erit, ut eae omnes angulos habeant aequales, nullibique a fricatura extantes. Cum
                enim anguli non fuerint omnes aequaliter plani, non erit exacta, ut oportet,
                fricatura.“</quote> 
            </p>
            <note>5,8 probe] supra lineam adiectum – saepius] in rasura legitur non raro – aliquid] ante aliquid
                    unum verbum in rasura non legitur – 5,11 in ipso agro]
                    in margine – adsit] supra lineam, infra
                    legitur sit – 5,12 atque ut ... exactum] in margine
                – 5,14 consulam, quos] supra lineam, infra legitur in rasura
                consulere incoepi et – 5,15 suspicerem] supra lineam, infra
                    legitur in rasura sentirem – 5,16 tesseris] scripsi, in
                    manuscripto thesseris– nullibique ... extantes] non apud
                    Vitruvium legitur
            </note>
            <p>
               <pb/>(17) Ad haec Guilielmus Philander, doctissimus Vitruvii saeculi XVI. commentator
                Catalaunus Gallus: <quote>„Pavimenta a paviendo, id est feriendo dicta, ut ipsum
                instrumentum pavicula vocatur. Principio picta fuerunt, postea facta sunt
                lithostrota, id est lapillis strata. Quorum fit mentio apud Varronem libro tertio
                    <emph>
                     <bibl>rei rusticae</bibl>
                  </emph> capitulo primo et Plinium libro 26. capitulo
                25. Per sectilia intelligo sectas parvas crustas in varios interdum colores, id est
                opus amusseatum sive museacum sive musivum, ut Spartianus in <emph>
                     <bibl>Pescennio</bibl>
                  </emph>
                dicit et divus Augustinus libro <emph>
                     <bibl>de civitate
                    Dei</bibl>
                  </emph> 16. capitulo octavo. Vulgo <emph>
                     <name>Mosaicum</name>
                  </emph> vocamus. Per
                tesseras autem quadrata grandia opus musivum expressit Nilus Scholasticus 
                <emph>
                     <bibl>epigrammaton</bibl>
                  </emph> libro quarto <quote>
                     <foreign xml:lang="gr">πῶς ἐκ λίθου ἄλλοθεν ἄλλης
                συμφερτὸς, γνόμην διαπίνης σάτυρ</foreign> – aliisque lapillis tam cito
                    compositum transierim in satyrum</quote>. Artifices dicuntur musivarii a Theodosio
                et Valentiniano codicis libro tertio decimo <emph>
                     <bibl>de excusatione
                    artificum</bibl>
                  </emph>. Musivi operis pavimenti accuratissima diligentia atque arte
                consertas et cogmentatas particulas vidimus Tiburti in villa, quae dicitur
                Quintiliani, et Romae in aedibus Matthiae Sossii et in Aventino monte in divi Alexii
                templo (quo loco fuerat Herculis) ad aram maximam. In eis, inquam, particulis
                tessellulata marmora minutulis fabis haud maiora piscium, sed et aliarum rerum
                effigies variis coloribus emendare et graphicotereos imitantur. Libenter in hoc
                diverti, quod scirem paucissimas animadversas esse eiusmodi pavimentorum reliquias.
                Nota enim sunt omnibus templi Bacchi lacunaria diu Nomentana.“</quote>
            </p>
         </div>
        </body>
    </text>
</TEI>