<TEI xmlns="http://www.tei-c.org/ns/1.0">
    <teiHeader>
        <fileDesc xml:id="mayno-g-oratio">
            <titleStmt>
                <title>Oratio Jasonis nitidissima in sanctissimum matrimonium foelicissimasque nuptias
                    Maximiliani regis et Blancae Mariae Reginae Romanorum, versio electronica</title>
                <author key="mayno01">
                    <name xml:lang="it">Mayno, Giasone</name>
                    <name xml:lang="it">DalMaino, Giasone</name>
                    <name xml:lang="lt">Maynus, Jason</name>
                    <date precision="medium">1435-1519</date>
                </author>
                <respStmt>
                    <resp>Hanc versionem electronicam curavit</resp>
                    <name>Johanna Luggin</name>
        </respStmt>
                <respStmt>
          <resp>transcriptionem fecit</resp>
                    <name>Irina Tautschnig</name>
                </respStmt>
            </titleStmt>
            
            <editionStmt>
                <edition>transcribed from the printed text</edition>
            </editionStmt>
            
            <extent>26 paginae</extent>
            
            <publicationStmt>
                <p>Croatica et Tyrolensia: Tyrolis Latina <date>May 2015</date>
        </p>
            </publicationStmt>
            
            <sourceDesc>
                <biblStruct>
                    <monogr>
                        <author>Maynus, Jason</author>
                        <title>Oratio Jasonis nitidissima in sanctissimum matrimonium foelicissimasque nuptias
                            Maximiliani regis et Blancae Mariae Reginae Romanorum</title>
                        <imprint>
                            <pubPlace>Basel</pubPlace>
                            <date when="1494">1494</date>
                        </imprint>
                    </monogr>
                </biblStruct>
                <bibl>Tiroler Landesmuseum Ferdinandeum, FB 623</bibl>
            </sourceDesc>
        </fileDesc>
        
        <profileDesc>
            <creation>
                <date when="1494">1494</date>
            </creation>
            <textClass>
                <keywords scheme="time">
                    <term>Von der Tiroler Landeseinheit bis zum Tod Kaiser Maximilians I. (1519)</term>
                </keywords>
                <keywords scheme="genre">
                    <term>Beredsamkeit</term>
                    <term>Rede</term>
                    <term>Epithalamium</term>
                </keywords>
            </textClass>
        </profileDesc>
        
        <revisionDesc>
                <change>
        <date>2015-05-21</date>
        <name>Johanna Luggin</name>
      </change>
        </revisionDesc>
    </teiHeader>
    
    <text>
        <body>
            <div>
            <head>Oratio Jasonis nitidissima in sanctissimum matrimonium foelicissimasque nuptias
                Maximiliani regis et Blancae Mariae Reginae Romanorum. 
            Earundem Faustarum nuptiarum Epithalamion Sebastiani Brant. </head>
      </div>
            <pb xml:id="FA1v"/>
            <div>
        <p>
          <persName>Cornelius niger</persName> augustensis <persName>Hippolito Caelestino</persName> salutem plurimam dicit. Cupis ex me
                scire, quid sentiam, quid ve spei nobis esse possit de <persName>Maximiliano</persName> rege nostro.
                Mentem meam paucis accipe: Visus est mihi Rex primum erga deum immortalem in divinis
                officiis plurimum esse devotus, deinde in homines quoslibet mansuetissimus,
                pientissimus, benignissimam praebens audientiam, servata semper mira in omnibus
                gravitate modestaque et incredibili morum gestuumque compositione. Visus est
                postremum iusticiae ac pacis amator, quippe qui bella, lites, simultates
                dissensionesque germanorum principum auctoritate ac virtute sua e medio sit
                ablaturus nec diutius passurus intestinum odium et tirannicam omni iure et iusticia
                suppressa persecutionem, quam non solum in cives, sed etiam in clerum religiososque
                saevicia et depraedatione contra dei proximique caritatem (sine qua nemo beatus
                erit) nostris diebus misere vidimus exerceri. Confidimus autem, ut pacata per
                <persName>Maximilianum</persName> Germania multisque iniuriis extinctis ac varia in dei ministros
                crudelitate sospita nihil aliud maiestas sua sit cogitatura, quam ut in thurcos
                christianissima iustissimaque bella gerat (praesertim cum in armis strenuissima
                militarique disciplina sit excercitatissima), veluti eum Iason in oratione sua
                nupciali (quam hic lecturus es) suaviter exhortatus est. Vale ex <placeName>Campidona</placeName>
                <date>quindecimo Kl. Maii Anno christianorum MCCCCXCIIII</date>.</p>
            <pb xml:id="FA2r"/>
      </div>
            <div>
        <head>
          <persName>Iasonis Mayni</persName> iure consulti, equitis Romani Caesarei et ducalis senatoris ac ducalem
                legatum in germania gerentis ad serenissimum <persName>Maximilianum</persName>, invictissimum Romanorum
                regem in auspicatissimis eius et Augustae <persName>Blancae Mariae</persName> nuptiis Epithalamion. </head>
            <p>Credimus, Serenissime Rex et invictissime Caesar, foelici aliquo sydere processisse,
                ut nos, qui anno superiore pro inclytissimis mediolanensium principibus
                gratulatoriam <placeName>Romae</placeName> orationem habuimus ad <persName>Alexandrum sextum</persName> Romanum pontificem, nunc
                etiam eorundem legati ad te, Romanorum Regem maximum, haud imparem simus orationem
                habituri. Vos estis duo mundi luminaria magna, pastoralis auctoritas et Caesarea
                potestas, prima et summa christiani orbis capita et praecipua universae terrae
                fundamenta. Aequum fuit et consentaneum nos, qui divorum principum nostrorum iussu
                eum, qui spiritalibus praeest, salutavimus, anno nunc revoluto te, qui temporalibus
                praeesses, salutare. Detulimus principum nostrorum mandato, sicuti catholicos
                decebat, pontificiae beatitudini et apostolico throno perpetuae obedientiae et
                sincerae devotionis cultum. Eorum nomine caesareae hunc maiestati inviolabilis fidei
                et immortalis observantiae pignus deferimus. Nos etiam (sicuti par est) speramus,
                ut, quemadmodum </p>
            <pb xml:id="FA2v"/>
            <p>a beatissimo sacrorum omnium antistite et Reverendissimis ecclesiae militantis
                cardinalibus voces nostrae clementer admissae fuerunt, ita nunc a serenissimo
                Romanorum Caesare et illustrissimis germaniae principibus verba nostra benignis
                auribus excipiantur. Nec tam inculti sermonis nostri exiguitas est attendenda quam
                mittentium pronus ad omnia animus, praecipua fides et singularis observantia
                consideranda. Gratiora quoque, quaecunque a nobis in praesens proferentur, fore
                confidimus, quod inter Caesareum culmen et excelsos Mediolanensium principes necessitudinis 
                et affinitatis vincula sunt contracta per has
                sanctas maritales taedas et hunc foelicem hymenaeum, ut cuilibet vel tenui eorum
                nuncio non parvae gratiae locum sperare liceat. </p>
            <p>Quicunque, Rex eminentissime, egregia et summa Augustissimarum
                laudum tuarum praeconia vel orando vel scribendo celebrare voluerint, vel potius
                celebrata et tociens decantata contemplari aut rectius contemplando admirari et
                secum obstupescere, facile intelligent nihil tibi ulla ex parte deesse, quod vel a
                natura vel a virtute vel a fortuna sit expetendum, quin ea omnia sis cumulatissime
                consecutus, quae ad assequendam omnem praesentis saeculi foelicitatem spectant. Nec
                tuas maximas </p>
            <pb xml:id="FA3r"/>
            <p>et immortales laudes ab uno aliquo rivulo scaturire invenient,
                sed ex variis et uberrimis fontibus habunde manare. Natus es gente <country>Austriae</country>, domo
                inclyta et celebratissima, quae tot Regum et Imperatorum mater saepe etiam
                <region>Pannoniae</region>, saepe <region>Boemiae</region>, quandoque <country>Poloniae</country> reges dedit. 
                Ex gente <country>Austria</country>
                undequaque occurrunt <persName>Rodolfi</persName>, <persName>Hernesti</persName>, 
                <persName>Leopoldi</persName>, <persName>Henrici</persName>, <persName>Ottones</persName>, <persName>Alberti</persName>,
                <persName>Sigismundi</persName>, <persName>Frederici</persName>, foelices et candidissimae animae huius excelsae familiae,
                quarum virtutem, illustria gesta celebresque victorias admirari magis quam recensere
                aequum est, et veneratione pocius quam commendatione complecti. <persName>Rodolfus</persName> Austrius
                romanorum Imperator Bononiam amplissimam italiae civitatem et totam flaminiam
                ecclesiae Romanae dono dedit. Et <persName>Otthocarum</persName>, robustissimum <region>Boemiae</region> regem, qui
                <country>Austriam</country> et <region>Styriam</region> Romano imperio ademerat, tandem vario et ancipiti bello victum
                interemit. <persName>Albertus</persName> Austrius tercius <region>Pannoniae</region> et sextus Romanorum Rex, tibi patruus
                magnus, quom in humanis ageret, Martis filius et belli fulmen ferebatur, praeter
                caetera praeclara facinora Hussitas, ferocissimos <region>Boemiae</region> populos, ecclesiae
                catholicae non minus impias et hereticas sectas quam saeva et horrenda bella
                moventes non modo superavit, sed quasi malleus quidam omnino contrivit. <persName>Fredericus</persName>
                Austrius tercius huius nominis Imperator genitor tuus <corr resp="Irina Tautschnig">pientissimus</corr> in omni probitatis </p>
            <pb xml:id="FA3v"/>
            <p>et gloriae genere etiam priscis quibuscunque conferendus
                <persName>Heleonoram</persName>, <persName>Heduardi</persName> <region>Lusitaniae</region> 
                regis filiam et <persName>Alphonsi</persName> hyspanorum praeclarissimi
                regis neptem, coniugem duxit nobilissimam Augustamque serenissimam. Unde sibi omnes
                <region>Lusitaniae</region> et <country>Hispaniae</country> potentissimos reges affinitate devinxit. Ex ea te
                <persName>Maximilianum</persName> filium suscepit, quem semper (ut par est) charissimum habuit, non tam
                ex eo, quod unicum haberet, quam quod unicae spei ac unicae et mirae fores
                expectationis et unicus ut paternarum laudum, ita paterni imperii futurus
                indubitatus successor. Tibi nomen <persName>Maximiliano</persName> parens indidit non sine quodam divino
                instinctu, ut <persName>Plato</persName> attestatur. Quod duo significat, <persName>Maximum</persName> 
                et <persName>Aemilianum</persName>. Ambo
                romani militarium copiarum praestantissimi duces et triumphales viri. Maximus enim
                <persName>Fabius</persName> Romanum imperium pene desolatum adversus <persName>Hannibalem</persName> Poenum cunctando
                restituit. Aemilianus vero <persName>Scipio</persName> <persName>Hasdrubale</persName> tandem devicto <corr>Carthaginensem </corr> triumphum
                egit. Utriusque tibi nomen copulatum est, ut, quamvis alterum aequasse fuisset
                gloriosum, tamen utrunque nomine referre et utriusque praestantiam superare esset
                tibi multo gloriosius. Illi romanum imperium adversus gentes Barbaras defenderunt et
                de hostibus profligatis </p>
            <pb xml:id="FA4r"/>
            <p>celebrem triumphum egerunt. Tu quoque romanorum Rex supraemus non
                solum Romanum imperium (cui merito praees), sed et universum populum christianum
                adversus thurcanicam barbariem (quae diutius grassata est) proteges et prostratis
                deletisque funditus nequissimis orthodoxae fidei hostibus et christiana dignitate ac
                fide catholica in pristinum decus restituta non solum terrestre tropheum reportabis,
                sed etiam caelestem triumphum cum immortali gloria et sempiterna salute consequeris.
                Haec sunt generosa semina et illustres radices, quibus tam foeliciter in lucem
                editus es natione germanica omnium ut amplissima, sic et nobilissima, quae non
                immerito <region>Alamania</region> quasi ala magna nuncupatur, gente <country>Austria</country> non modo vetere et
                heroica, verumetiam regia et imperiali, patre imperatore gloriosissimo, Matre ex
                regia prole et augustissima. Tanta est tuae sublimissimae originis amplitudo, ut iam
                nihil tibi amplius posse honoris addere <corr resp="Irina Tautschnig">imperium </corr> videatur, 
                quod etiam nascendo meruisti, cum ex imperio ita
                prodieris, ut ad illud assumptus non tam institui quam in eo persistere credaris.
                Quos de te successus tam fortunatissimi partus, stirpis adeo egregiae praestolari
                iure optimo mortales <corr resp="Irina Tautschnig">poterant</corr>
                longe semper excellentiores praestitisti. </p>
            <pb xml:id="FA4v"/>
            <p>Parum enim fuisset praeclaris nasci parentibus, nisi illorum
                splendor augeretur. Et quanto est maiorum vita praeclarior, tanto posteriorum
                secordia flagitiosior. Cum <persName>Alexandro</persName> Macedoni sodales saepius dicerent: Tot et tanta
                tibi relinquet pater, Quid prodest, inquit, si multa relinquantur nobis, cum ipsi
                agamus nihil? <persName>Philippum</persName> Macedonum regem <persName>Alexandri</persName> 
                patrem <persName>Theophrastus</persName> et <persName>Plutarchus</persName>
                tradunt non solum genere et dignitate regia, sed etiam virtute et moribus maiorem
                caeteris regibus moderatioremque extitisse. Fuit tibi semper praecipue curae, ut non
                minus imperio quam patre imperatore dignus reddereris. Vera ista, sed rara
                foelicitas est, foelicitate, ad quam quis genitus sit, se quoque meritis et propriis
                virtutibus dignum efficere. Tecum sedulo cogitabas, qualem te evadere oporteret, ut
                maxime parentum gloriae responderes, et semper clarior evasisti, quam opinione
                conciperes. Coeperunt praelucere in te adhuc iuvene virtutes singulae imperatoriae,
                clementia, liberalitas, continentia, modestia, iusticia, prudentia, fortitudo,
                magnanimitas, et tales quidem, quales vix unquam eciam longo senio confecti
                nanciscuntur. Visus es honorem regium <corr resp="Irina Tautschnig">virtute </corr> 
                prius quam aetate praevenisse. Visus es aevo immaturus prius
                meritis ad imperium quam annis maturuisse. Vix dum puer foelicia omnia, quae tibi
                obveniebant, ad dei <corr resp="Irina Tautschnig">dignitatem </corr>
                referens coepisti </p>
            <pb xml:id="FA5r"/>
            <p>pro christiana re publica esse sollicitus. Concepisti tacitus
                animo a teneris usque unguiculis futuram expeditionem adversus saevissimam et 
                <corr resp="Irina Tautschnig">truculentissimam </corr>
                thurcarum insolentiam non minus te ipso quam christiano principe dignam, et eo
                quidem principe, qui caeteris christianis principibus praeesse proculdubio
                speraretur. Inter crescentem aetatis tuae adolescentiam quasi inter virtutis et
                fortitudinis tuae rudimenta Francos, Eburones, Sicambros, Batavos, Morinos non minus
                sapienter quam fortiter profligasti. Reportasti sub viridi iuventa varias
                celebresque victorias, quas longo etiam aevo obtinuisse fuisset gloriosum. Taceo,
                quae nimium omnibus nota ac trita sunt, quanta sit tibi rei militaris disciplina,
                quanta disponendis militum copiis ratio, quanta castrensium laborum pacientia,
                quanta vigilantia, quanta solercia, quanta ductandi exercitus pericia, quanto animi
                ardore, quanto corporis robore res bellicas tractes. Praeterea actas sub pellibus
                hyemes, aestates inter bella sudatas, quotiens excubias egeris, speculatum sis
                egressus, castra metatus et omnium castrensium munerum numeros obieris ac universa
                optimi militarium ordinum imperatoris officia compleveris. Neque vero te castrensia
                negocia aut bellicae artes a litterarum commerciis abduxerunt, quibus impense
                incubuisti, cum intelligeres litteras esse virtutum omnium magistras et compertum </p>
            <pb xml:id="FA5v"/>
            <p>haberes Caesaream maiestatem non minus litteris quam armis
                praestare oportere. Neminem decet plura scire quam principem, qui sicuti plurimis
                praeest, ita plurimos debet prudentia antecellere. <persName>Demetrius Phalereus</persName>
                <persName>
            <sic>Ptholomeum</sic>
          </persName> regem monebat, ut legendis libris
                sedulo vacaret. Quae enim amici non audent reges monere, librorum lectione
                erudiuntur. Fortunatas esse respublicas <persName>Socrates</persName> et <persName>Plato</persName> attestantur, quarum
                principes sapientiae studiis vacant. Prudentia caeterarum virtutum dux est, qua
                aurigante imperii habenae consultissime moderantur, hac duce nihil temere, nihil
                insipienter agitatur. <persName>Karolus</persName> quartus eius nominis Romanorum imperator, dum
                constitutiones de regum et imperatorum creatione ederet, illud praecipuum statuit,
                ut, qui ad Caesaream dignitatem aspirat, etiam variarum linguarum periciam teneat,
                praesertim <lang>Latinae</lang>, <lang>Italicae</lang>, <lang>Gallicae</lang>, <lang>Liburnicae</lang> 
                et <lang>Germanicae</lang>. Tu has omnes adeo
                calles, ut quacunque loquaris, tibi sic domestica reddatur, quasi eam inter teneros
                nutricum amplexus imbiberis. <persName>Mithridates</persName> Rex Ponti vel ex eo apud veteres non parum
                commendatur, quod variarum linguarum, quibus praeerat, 
                <corr resp="Irina Tautschnig">meminisset </corr> et singulis sine interprete responderet.
                Accedit totius corporis dignitas et elegantia, quae plurimum de caelo traxisse
                creditur, et virtutibus gratiam vel (ut <persName>Pythacus</persName> inquit) suffragium </p>
            <pb xml:id="FA6r"/>
            <p>addit valida membrorum internodia, Lacertorum robur, lati
                pectoris firmitas, maiestas vultus, regium supercilium, quidam imperatorius oculorum
                vigor, ut appareat naturam heroicum totius corporis decorem indulsisse, qui te
                imperio dignum ostentaret. Hic generis tui imperatorius splendor, haec tam praeclara
                adolescentiae tuae facinora, peculiares animi et corporis dotes, rarae admodum ac
                propterea admirabiles <persName>Karolum</persName> Burgundionum ducem ac Belgarum regem fortissimum
                facile adduxerunt, ut ei assentiretur, quod post obitum per divam eius consortem et
                primates effectui est demandatum, ut <persName>Mariam</persName> filiam unicam, multarum gentium et
                nationum futuram heredem, tibi vix pubescenti matrimonio copularent, ex qua,
                priusquam immaturo loeto occumberet, <persName>Philippum</persName> et <persName>Margaritam</persName> caelestes liberos
                suscaepisti. Haec ingentia merita moverunt Germanos principes, sacri imperii
                electores, ut unanimi consensu omniumque suffragiis te in Romanorum regem, mox
                futurum imperatorem legerent et salutarent inter admirabiles populorum acclamationes
                congratulationesque publicas. Magna tua laus est, sed maius meritum tam sincerum et
                integrum tot praestantissimorum electorum iudicium reportasse. Nec multo inferior
                eorum laus, quin optimi censeri debeant, cum de optimo principe optime prospexerint.
                Sed praestat</p>
            <pb xml:id="FA6v"/>
            <p>bene mereri quam in bene meritum conferre dignitatem. Alterum
                enim solidae virtutis est, alterum iudicii quamvis cum prudentia coniuncti. Interea
                coepisti animum denuo ad rem maritalem flectere, cum meminisses, quod matrimonium
                est venerabile fidei et honestatis templum, suavissimum vitae condimentum, consensio
                quaedam coelestis consortiumque divinum humanos affectus et sensuales appetitus
                inter legittimam connubii copulam maritali lege cohercens et intra divinos
                sanctissimi coniugii limites cohibens, ne soluti et infrenes ferarum ritu in varias
                cupiditatum illecebras evagentur et in quaecunque voluptatum praecipicia
                debacchentur. Deus rerum omnium conditor et fabricator hominem veluti simulacrum
                suum formavit. Et quod erat maximum divini opificii, ei soli sapientiae gratiam
                inspiravit. Solus homo rationis capax, mente et prudentia praeditus, linguae et
                sermonis copia dotatus, solus etiam non ut caetera animantia in humum prostratus, sed erecto
                corpore et sublimi facie formatus est et quasi terrenis neglectis ad supernarum
                rerum speculationem est effectus. Cum autem homini deus rationis et intellectus
                lumen infudisset, quo longe caeteris animantibus praestat et sentiendi atque
                eloquendi virtutem concessisset, qua carent caetera animantia, quae muta sunt et
                ratione carentia, statuens humani generis conservationi et propagationi consulere
                etiam </p>
            <pb xml:id="FA7r"/>
            <p>salutarem modum adinvenit, quo a feris distaret. Non enim per
                promiscuos et indiscretos concubitus ferino ritu humani generationi studendum esse
                voluit, sed per sanctum genialis thori matrimonium. Deus ergo marem et foeminam in
                matrimonium, hoc est in corpus unum, indissolubili vinculo coniunxit, ut essent
                humanae divinaeque vitae perpetuo socii. Divina providentia per hoc sanctum
                legitimique coniugii foedus et caeleste matrimonii <corr resp="Irina Tautschnig">
                    sacramentum </corr> universo humano generi prospexit, ne eius
                dignitatem inevitabilis conditio instantis mortalitatis extingueret. Qui igitur
                extra religionum claustra et extra celibatum in hoc saeculo vivere proponunt superna
                lege, duce ratione, et sicuti hominem decet, castissimum sanctissimi coniugii
                sacramentum observent. Qui secus faciunt, a recto 
                <corr resp="Irina Tautschnig">rationis </corr> calle et bono hominis sensu alieni vitam pecudum
                sub humana specie vivere creduntur. Non ab te <persName>Dido</persName> virgiliana troiano <persName>Aeneae</persName>
                exprobabat. Non licuit thalami expertem sine crimine vitam degere more ferae.
                Fecisti ergo, sacer Rex, (ut relinquam omnia) consultissime de matrimonio cogitare,
                sicuti christianum regem divinae legis memorem decebat. Sic enim tuo generi, tuae
                familae ac posteritati, regno et imperio consultum esse voluisti et per dulcissima
                pignora tam generis claritatem quam nominis memoriam in posteros longius propagare,
                offerebantur tibi non </p>
            <pb xml:id="FA7v"/>
            <p>solum a germanis principibus, sed ex universo pene terrarum orbe
                a regibus quibuscunque maritales tedae. Nemo enim est tam alto solio constitutus,
                qui non existimet se ex tua affinitate altius multo sublevari. Sed tu animum
                adiecisti ad <persName>Blancam Mariam</persName> Vicecomitem Augustam, in qua virginalis pudor cum
                matronali gravitate coniunctus omnium voluntates quam facile promeretur. Incertum
                tamen videri posset, an divino consilio an tua prudentia processerit, nisi quod ad
                deum optimum maximum bona omnia sunt referenda. Agitur nunc annus octavus et
                vicesimus supra centesimum, quo <persName>Leopoldus</persName> dux septimus <country>Austriae</country>, proavus tuus,
                illustrem dominam viridem primogenitam inclyti <persName>Bernabovis</persName> vicecomitis, <placeName>Mediolani</placeName>
                domini, uxorem duxit, ex qua quinque liberos superstites reliquit, inter reliquos
                suscaepit Divum <persName>Hernestum</persName> ducem Austrium, patrem serenissimi imperatoris <persName>Friderici</persName>
                genitoris tui. Hinc liquet inter Austrios et vicecomites renovatam nunc esse et non
                institutam affinitatem et necessitudinis vincula instaurata pocius quam contracta.
                Quom de hoc fausto foelicique matrimonio verba ad te <persName>Maximilianum</persName> referenda sunt,
                <corr resp="Irina Tautschnig">oportet </corr> tuam admirari
                prudentiam, quom vero ad <persName>Blancam</persName> Augustam foelicitatem. Neque enim illa excelsiorem
                virum in toto orbe aut praestantiorem nedum sperare, sed nec desyderare poterat
                neque tu meliorem aut moratiorem virginem reperire <persName>Blancha</persName>, re et nomine </p>
            <pb xml:id="FA8r"/>
            <p>non solum membris, sed et moribus et vita, naturae et corporis
                muneribus, fortunae et animi boni praedita est, his praesertim, quae in virgine
                praecipua habenda sunt: pudore, pudicicia, probitate, venustate et ingenii acumine.
                Quamvis illustri sanguine paterno et materno genita et christianissimi Francorum
                regis consobrina, tamen in taela, in acu, in phrygiis operibus et in omni mundo
                muliebri instructa et tanquam a Pallade edocta Priscam Lydarum et Cariarum mulierum
                gloriam excellit. Gratia oris eximia, forma totius corporis procera et eleganti et
                his liniamentis, a quibus <persName>
            <sic>Zeusis</sic>
          </persName> pictor cantatissimus facile omnem pingendi
                venustatem ut a virginibus Crotoniatibus posset excerpere. Propter has eximias dotes
                a variis principibus et regibus in matrimonium undequaque deposcebatur. Maximam enim
                in eo foelicitatem nobilissimus quisque reponebat, si hanc in coniugem assequeretur.
                Primum <persName>Philiberto</persName> Sabatensium ducis filio desponsata est. Sed ille aevo immaturus in
                rapida fata concessit. Tres subinde regum nuptiales tedae oblatae sunt. <persName>Mathias</persName>
                Pannoniarum rex gloriosissimus eam <persName>Iohanni Corvino</persName> unico filio desponderi curavit.
                Sed <persName>Mathia</persName> vita functo multa, quae animo conceperat de futura filii in regnum
                successione, in irritum cessere, quae faces himenaeas prohibuerunt. <persName>Iacobus
                <sic>Stuert</sic>
          </persName> Scotiensis, primae iuventae adolescens,
                qui insulae <country>Britaniae</country> imperat, qua parte in septemtrionem vergit, </p>
            <pb xml:id="FA8v"/>
            <p>hanc in consortem thori sociam expetivit. <persName>Vladislaus</persName> <region>Boemiae</region>
                imperitans, qui pannonico regno successit, haud impar <persName>Mathiae</persName> gloria futurus per
                craebros internuncios in uxorem diucius sollicitavit. Sed eras his <corr resp="Irina Tautschnig">omnibus</corr> longe superior,
                <persName>Maximiliane</persName>, in christianos reges caesaream maiestatem obtinens, cui ut genere et
                potestate, ita virtute et probitate par in toto terrarum orbe reperiri non posset.
                Tibi ab aeterno destinata est non solum una in carne pro divino praecepto, sed etiam
                una mente futura. Tibi est indissolubili sacri coniugii vinculo copulata, quod ut
                foelix et faustum est, ita in annos Nestoreos et ultra Pyliam senectutem utrinque
                producatur. Tecum foeliciter omnem vitae suae cursum transiget aeque laborum et
                curarum atque honorum futura socia. Nec tam potentiam tuam quam ipsum te perpetuo
                reverebitur. In dotem constituta sunt quattuor centena milia auri nummi. Insuper in
                parapherna advecta est summa aureorum sexaginta milium pro iocalibus, vestimentis,
                praeciosa supellectili et reliquo mundo muliebri. Visa est tamen natura rerum omnium
                parens ex industria illam Principum et Regum contentionem in Augusta virgine
                ambienda ac certatim deposcenda instituisse, ne confestim tui thalami socia
                constitueretur, sed quasi per aureos Principum et regum gradus altius ascendens
                tandem ad supraema tuae Caesarae aulae fastigia deduceretur, quibus nihil in humanis
                excelsius reperitur. Huic tanto matrimonio</p>
            <pb xml:id="FB1r"/>
            <p>etiam numina et sydera applausisse liquet: Nam quod vix alias
                nisi divinitus factum credi posset, Serenissima Regina et comitibus media hyeme
                longum iter ad maiestatem tuorum facientibus nullae unquam pluviae, nullae e caelo
                nives deciderunt. Non frigora, non obduratae glacies quasi rigoribus contractis
                obstiterunt. Quin etiam plaerisque itineribus pulveres quasi aestivi affuerunt.
                Solis radii divina augustae specie delectati et montanis et campestribus locis
                quottidie circumfulserunt et ultra rationem hyberni temporis incaluerunt. Rheticae
                alpes coelo vicinae, quae <country>Germaniam</country> ab <country>Italia</country> disterminant asperrimae et 
                quasi <corr resp="Irina Tautschnig">inviae</corr>, in Augustae
                transitu subsedisse et quasi se inclinasse visae sunt. Posteris haec fortasse mira
                et incredibilia videbuntur et tamen sunt re ipsa verissima. Nam terrarum dominae
                terras quascunque obsequi congruum fuit et aequum caelesti formae coelitus ista
                indulgeri. Excitavit te non parum, Rex sacratissime, ad has sacratissimas nuptiales
                taedas facesque divinas sapientissimi principis <persName>Ludovici</persName>, <persName>Mariae Sfortiae</persName>
                vicecomitis reginae patrui ratio, quem magnis ex causis tibi maiori benivolentia et
                arctiori affinitate iungere desiderabas. <persName>Lucius <sic corresp="Sulla">Sylla</sic>
          </persName> 
                cognomento foelix inter maximas suas foelicitates <persName>Pii Metelli</persName>
                amiciciam ducebat. Repetis memoria civitates, populos ac naciones, quae ab imperio
                praesertim per <country>Italiam</country> defecerunt. Non ignoras, quam altissima sit Divus <persName>Ludovicus</persName>
                prudentia, quam immensa </p>
            <pb xml:id="FB1v"/>
            <p>sapientia. Quo divino ingenii acumine excellat. Quanta animi
                magnitudine praestet. Quantam rei militaris scientiam teneat. Quantum auctoritate
                polleat, quantum gratia. Non ignoras, quod non solum <placeName>Mediolanense</placeName> imperium
                moderatur, verumetiam caeterorum <country>Italiae</country> principum et regum vota pro arbitrio
                disponit. Non ignoras divum <persName>Ludovicum</persName> esse rerum Italicarum arbitrum. Quod in eius
                manu sit, pacis aut belli, Iani aut Martis postes reserare. Non est tibi obscurum,
                quanto usui et emolimento Divus <persName>Ludovicus</persName> esse possit Caesareae maiestati pro
                imperio reintegrando et amplificando. Stimulat te non parum desyderata diutius in
                Thurcas expeditio. Sed recolis retroactis saepe temporibus tam piam expeditionem
                propter Italicas seditiones variosque tumultus fuisse impeditam, qui etiam Romanos
                pontifices et sacros Cardinales retardarunt. Divus <persName>Ludovicus</persName> <country>Italicae</country> pacis non
                solum auctor, verumetiam conservator, quascunque huius sanctissimi voti tui
                occupationes ex <country>Italia</country> facile dissolvet et quaecunque obstantia amovebit. Non solent
                planetae, nisi geminentur, magnum aliquid moliri. Sed ubi coniunguntur, ut Saturno
                Iupiter aut Sol Mercurio, magnos in terris effectus portendunt, per <persName>Blancham</persName>
                Augustam vipera Aquilae tonantis aliti colligatur et <persName>Ludovicus</persName> tanquam Mercurius
                Iovi, hoc est <persName>Maximiliano</persName> terrarum domino, coniunctus est. Sicque sapientiae et
                potentiae influxus sunt conglutinati, ut mirabiles et fortissimos maximarum </p>
            <pb xml:id="FB2r"/>
            <p>rerum eventus non incerta spei ratione liceat expectare.
                Occurrebat et aliud animo tuo velut ex alta specula longius prospicienti, quod,
                quamvis Caesarea potestas sit in orbe luminare magnum, eget tamen saepe numero
                altero luminari, scilicet pontificia potestate. Huic indigentiae succurret
                Reverendissimus sacrosanctae Romanae ecclesiae Cardinalis <persName>Ascanius</persName> <persName>Maria Sfortia</persName>
                vicecomes, alius Reginae nostrae patruus. Qui quantum apud apostolicam sedem et
                sacrum cardineum senatum prudentia, auctoritate et gratia valeat ac excellat, ut
                ipse taceam, omnibus etiam extra Romanam curiam exploratissimum est. Ut primum divus
                <persName>Ludovicus</persName> de hoc tanto connubio regium nuncium accepit, tanquam gravi somno excitus
                coepit magis stupidus quam laetus esse. Multum ac diu secum cogitans et animo
                tacitus volutans tandem non aliunde quam a deo maximo bonorum omnium largitore
                tantum munus acceptum habuit et maximas omnipotenti deo supplicationes et gratias
                egit. Dum haec aguntur et iam <persName>Fridericus</persName> genitor tuus colendissimus longo senio
                confectus naturae concessisset, Thurcarum mense proximo Octobris multa milia in
                <country>Croatiam</country> descenderunt. Non parvam stragem ferro et igne cum ingenti praeda
                christianis intulerunt decem ferme milibus partim caesis, partim pecorum ritu
                abactis. Sed Croatii propriae culpae paenas luerunt, eo quod auxiliares germanorum
                copias praestolari neglexerunt. Ea clade tu sollicitatus mira celeritate quindecim
                milium equitum ac peditum exercitum </p>
            <pb xml:id="FB2v"/>
            <p>contraxisti postposita omni alia cura quamvis admodum gravi.
                Tanta trepidatione tuum celebratissimum nomen Thurcas affecit, ut, quam primum eorum
                auribus etiam ex longinquo intonuit, turpem fugam arripuerint. Alii quicunque
                exercituum duces hostium fuga exultassent, sed votis tuis fuit contraria et inimica.
                Nam cum manum cum perfidis hostibus aperto Marte conserere quam maxime desiderares
                et nihil magis timeres, quam ne nimium timereris, illis ante tuum acceleratum
                adventum in praecipitem fugam versis tibi celebrioris victoriae materiam ereptam
                indoluisti. Tecum tamen foeliciter, Rex generosissime, actum est, quod eodem tempore
                et ad imperium vocatus et ad thurcarum arduam expeditionem es accitus. Quam
                speciosum est et ad publicam disciplinam accomodatum per adversa et obstantia ad res
                secundas evehi. In rebus asperis virtus exagitata perficitur et perfecta undique
                cognoscitur et cognita splendorem et gloriam longe lateque diffundit. In ipso
                imperii tui limine nactus es pulcherrimam occasionem ostentandae virtutis tuae, ut
                per difficilima bella clarior in dies et celebrior reddaris et tuis generosis operibus te tanto sceptro
                dignum ostenderes. Quam illud tibi gloriosum est, quod eo tempore imperii potestas
                ad te pervenerit, quo praecipuum imperatoris munus praestare possis et lautas opes
                ac magnitudinem imperii non ad privata, sed publica commoda publicamque salutem
                convertere. Alius fortasse</p>
            <pb xml:id="FB3r"/>
            <p>calamitosis temporibus se imperii fasces suscepisse gravaretur.
                Tibi maxime caedit voluptati, quod in ipsis imperii primordiis simul incipies et
                imperii habenas suscipere et in rerum discriminibus exerceri. Generosi et strenui
                animi est malle in castris et assiduis periculis esse quam in deliciis versari. Quod
                si apud gentiles philosophos et apud <persName>Ciceronem</persName> eloquentiae principem traditum est
                omnibus, qui rempublicam auxerint, iuverint, defenderint, certum esse in coelo
                diffinitum locum, in quo beati sempiterno aevo fruantur, tibi, quom universam
                rempublicam christianam iuveris et e faucibus spurcissimi et truculentissimi hostis
                eripueris, quas non elysias beatorum sedes, quae non caelestia loca parata credemus?
                Scio, Rex invictissime, multos tibi deberi titulos: nullum illustriorem ac
                diuturniorem expectare potes, quam si faedam et impiam thurcarum gentem barbaram et
                pestiferam ex christianorum cervicibus <corr resp="Irina Tautschnig">excusseris</corr> 
                eamque exterminaveris funditusque deleveris. Quae
                hactenus gessisti, etsi praeclara sunt et illustria, talia tamen sunt, ut humana
                aliqua excelsa virtute confici potuisse credantur, sed quod nunc infracto animo
                adversus Barbaras nationes es adorsus, a nemine hactenus perfici potuit, expectatur,
                ut a te solo divinis auspiciis conficiatur. Aut tu ille es aut praeterea mortalium
                nemo, quo duce, quo imperatore christiana plebs ex diris et efferatis thurcarum
                faucibus eripietur, animo tuo augustissimo ad recta tendenti et gravissimum bellum
                in Thurcas suscipere instituenti non quidem pro imperii </p>
            <pb xml:id="FB3v"/>
            <p>amplitudine, sed pro divini et christiani cultus propagatione
                omnia prospera foeliciterque succedent et sancta desyderia divina pietas comitabitur
                ac proteget. Favorabile et gloriosum est apud omnes (praesertim germanos proceres)
                <persName>Maximiliani</persName> nomen, eo quod maximas res polliceatur. Tuum est eniti et ingenuam
                operam dare, ut hanc praecipuam inter mortales gloriam consequaris, ut etiam, quae
                supra hominem sunt, tibi soli non impossibilia credantur. Caeterum, gloriosissime
                Rex, ne longius quam fas est, tua benigna audiendi facilitate et sacri tui numinis
                reverentia abuti videamur, vela contrahemus et grandi negocio brevem finem
                imponemus: Illustrissimus et sapientissimus princeps <persName>Ludovicus</persName>, cum nos legatos ad
                Caesareum maiestatis tuae culmen mitteret, admodum sollicitus fuit, ne parum tibi exprimere gratum eius animum
                sciremus, neve incredibilem devotionem erga te et augustam maiestatem minus, quam sit, 
                testatam redderemus et laeticiam
                inextimabilem ac gaudium incomparabile nostra oratione parum consequeremur. Sed tuae
                prudentiae fuerit ex paucis multa et quasi infinita colligere et potius varia
                assequi coniectura, quam ex verbis nostris percipere. Utinam eius animum posses
                lynceis oculis introspicere, profecto multo plura, quam referantur, spectares: Agit
                inprimis deo bonorum omnium largitori, dehinc sublimitati tuae gratias, quas maximas
                potest, cum divina opera et tua benignitate tam desyderatum coniugium sit
                subsecutum. Deinde cum ex tuis regiis legatis et ipsis rerum successibus plane
                dilucideque</p>
            <pb xml:id="FB4r"/>
            <p>perspexerit summam benivolentiam et dilectionem, quam erga eum
                tua sacra maiestas afficitur et quam de eo optimam opinionem conceperit et quod eius
                praecipuo intuitu regia celsitudo ad hoc sacrum connubium condescenderit, se se
                omnibus obligationum nexibus erga serenitatem tuam devinctum profitetur ac perpetuo
                obnoxium affirmat. Opes itaque, facultates, copias, vires, seipsum ac liberos
                constantissima fide pro tuo arbitrio etiam absoluto ac pro imperii usu et incremento
                devovet ac dedicat. Tuum omne mandatum omni aevo immortalis beneficii loco ducet.
                <corr resp="Irina Tautschnig">Quin immo</corr> ad tuum omnem vel minimum nutum semper erit non minus re
                et opere quam verbis aut sermone, animo celeri, prompto et expedito ad quancumque
                tuam expeditionem (praesertim in barbaras et thurcas nationes) idem divus Lu<persName/>dovicus
                se se paratissimum exhibet non tam ex eo, quod christianus sit et intelligat, quid
                christianum principem deceat, quam quod <persName>Maximiliani</persName> victricia signa fulgentesque
                Aquilas quocunque vertantur, et in quencumque rerum eventum insequi proposuit.
                <persName>Blancha</persName> vero, consors tua et Augusta, ut omnibus admiranda, ita a te Caesare quam
                maxime amanda, in te unum omnes caritatis et affectus habenas relaxavit. A te solo
                pendere instituit, ut nihil unquam illi grave aut molestum futurum sit, quod divina
                maiestas tua imperaverit, non minorem tuae incolumitatis, quam vitae propriae
                rationem habitura.</p>
            <p> Actum <placeName xml:lang="dt">IsprucK</placeName> <date>die XVI Marcii Anno a natali christiano MCCCCXCIIII</date>.</p>
      </div>
            <pb xml:id="FB4v"/>
            <div>
            <div>
          <head>In felicem faustamque coniunctionem Aquilae bicipitis cum serpente
                    anthropophage Epithalamion <persName>Sebastiani Brant</persName>.</head>
            <l>Armiger o quondam Iovis inclyte, fulmina qui nam</l>
            <l>Suetus eras saevo ferre trisulca deo.</l>
            <l>Sanguine phlaegra madet duce te atque imposta typhaeo</l>
            <l>Inaryme <persName>Enceladum</persName> trinacris ora premit.</l>
            <l n="5">Te duce Dardanius puer est ablatus ab Ida </l>
            <l>Et datus ad magni pocula laeta Iovis.</l>
            <l>Et per te superis victoria maxima parta est,</l>
            <l>Creverit ut tua laus perpetuumque decus.</l>
            <l>Hinc te victrici Romana potentia signo</l>
            <l n="10">Suscaepit, duce te praelia fausta gerens. </l>
            <l>Te <persName>Marius</persName> primum Consul legionibus olim</l>
            <l>Antetulit, propriam consecrat atque suis. </l>
            <l>Militibus fueras stacio gratissima, quippe</l>
            <l>Te sine in hybernis castra habitare negant.</l>
            <l n="15">Caesaribusque frequens Aquilae fuit usus et omni</l>
            <l>Tempore Vexillis praefuit illa biceps. </l>
            <l>O foelix Aquila et praegrandi digna cothurno, </l>
            <l>Cui nec nostra potest esse elegia satis:</l>
            <l>Inter aves tibi solus honos, tibi gloria sola, </l>
            <l n="20">Te solam inmunem fulmine scripta ferunt. </l>
            <l>Nidus erat, quem tu semper alta cacumina montis</l>
            <l>Cum struere optabas, tum tibi structa placet. </l>
            <l>Ponere et ova iuvat, vetuit cristata volucris, </l>
            <l>Ausa tibi tantam contaminare struem. </l>
            <pb xml:id="FB5r"/>
            <l n="25">Nil tibi sed nocuit nec es inferiora sequutus, </l>
            <l>Quandoquidem Italici sanguinis uxor adest. </l>
            <l>Illa pudiciciam, formam, dotem atque iuventam</l>
            <l>Fert tibi et ingenium virgineumque decus. </l>
            <l>Multi illam reges, multi optavere potentes, </l>
            <l n="30">Sed tibi phas soli nubere, habere fuit. </l>
            <l>Te quoque, Maxime rex, multae optavere puellae, </l>
            <l>Debita sola fuit <persName>Blancha Maria</persName> tibi. </l>
            <l>Ut plane affirmem, quoniam deus optimus istam, </l>
            <l>Non aliam voluit consociam esse tuam.</l>
            <l n="35">Omen in est taedis, sunt et sua fata hymenaeis,</l>
            <l>Solus et uxorem dat deus ipse bonam.</l>
            <l>Cui <placeName>Mediolani</placeName> comitis tibi tradere natam </l>
            <l>Complacuitque thoro iungere candidulam.</l>
            <l>Desiit auspicio quondam tibi debita coniunx, </l>
            <l n="40">Auspicio ducta est <persName>Blancha Maria</persName> bono,</l>
            <l>Dicere leucothoen decuit quam vel Galatheam, </l>
            <l>Digna quidam ut legat hanc pulcher Apollo suam, </l>
            <l>Pulchra quidem tota et candore notabilis ipso, </l>
            <l>Iure igitur dicta est <persName>Blancha Maria</persName> suo. </l>
            <l n="45">Foelix connubium et lectum sortita iugalem, </l>
            <l>Quom modo Romano sit copulata duci. </l>
            <l>Quae, rogo, girivago statio magis esse colubri</l>
            <l>Grata queat? Quae nam tutior ulla quies,</l>
            <l>Quam sub pennigero Iovis alite ponere nidum, </l>
            <l n="50">Concipere et prolem ducere abinde bonam?</l>
            <l>Anguibus est varius color, exiciale venenum</l>
            <l>Omnibus et virus mortiferumque malum, </l>
            <pb xml:id="FB5v"/>
            <l>Ast aquilae adventu naturam caedere posse</l>
            <l>Credimus et mitem confieri inde feram.</l>
            <l n="55">Anguibus atque Aquilae quondam fuit horrida pugna,</l>
            <l>Mitior at nunc est pugna iugalis eis. </l>
            <l>Ova Aquilae serpens prius insectatus, at ista</l>
            <l>Anguigena ova sacrae concalefecit avi. </l>
            <l>Anguis in excelsum saepe est abreptus et ipsos</l>
            <l n="60">Ante Aquilae pullos hostibus esca fuit: </l>
            <l>Alte haec ducta quidem, sed non laceranda per hostem, </l>
            <l>Sed servanda domo, sed refovenda sinu. </l>
            <l>Multiplicique alas Aquilae ut nexu implicat anguis, </l>
            <l>Sic modo nostra haeret <persName>Blancha Maria</persName> viro. </l>
            <l n="65">O faustum superisque placens astrisque notatum</l>
            <l>Connubium, tali sis quia nuptus herae.</l>
            <l>Nescio quid certe mihi mens praesaga futuri </l>
            <l>Augurat ex tali surgere posse thoro. </l>
            <l>Quicquid erit, rata sit spes, quam concepimus, o rex</l>
            <l n="70">Maxime, te vivo quae mihi semper erit. </l>
            <l>Utque iterum atque iterum repetam, Rex maxime, Thurci</l>
            <l>Sis memor, expectant saecula nostra diem.</l>
            <l>More tui generis, rapta testudine ab alto </l>
            <l>Dejice, frange hostem comminuasque trucem. </l>
            <l n="75">Ante tamen coniunx de te gravis impleat alvum</l>
            <l>Et faveat votis Ilithyia suis,</l>
            <l>Quippe feret levius sic sic te forsan abesse, </l>
            <l>Cum teneat secum pignus amantis heri. </l>
            <l>Iamque Vale, valeatque velim tua candida coniunx, </l>
            <l n="80">Quae pulchra faciat te, rogo, prole patrem.</l>
            <pb xml:id="FB6r"/>
        </div>
            <div>
          <head>Peroratio</head>
            <lg>
            <l>Hactenus laudes Aquilae sonoras</l>
            <l>Concinens praeter nihil usque misi, </l>
            <l>Quod suam posset celebrare famam, </l>
            <l> Facta decusque.</l>
            </lg>
            <lg>
            <l>Ut suis rebus modo gratulatus</l>
            <l>Prosperis, nuper quoque sic gemebam</l>
            <l>Saepe in adversis, miseranda regi </l>
            <l> Carmina ludens. </l>
            </lg>
            <lg>
            <l>Esse nec saltem potui quietus, </l>
            <l>Nuper, ut faebris mea membra torsit, </l>
            <l>Quin libens regem canerem sacratum</l>
            <l> Maxmilianum.</l>
            </lg>
            <lg>
            <l>At quia nec cygnus, nec sum formosa columba, </l>
            <l> Alite ab excelso spernor ubique Iovis. </l>
            <l>Quicquid id est, quamvis mea me fortuna beatum</l>
            <l> Non fecit, modo ne fecerit illa nihil.</l>
            </lg>
        </div>
            <div>
          <l> <placeName>Basileae</placeName> <date>Kalendis decembribus</date>
          </l>
            <l> <date>Anno Nonagesimotercio.</date>
          </l>
            <l> Distichum <persName>Iacobi Vympheling Sletstatini</persName>
          </l>
            <l> in <persName>Blancham Mariam</persName> Romanam Reginam.</l>
            <lg>
            <l>Diva <persName>Maria</persName> polum materno iure gubernat, </l>
            <l>Tu cum rege pio <persName>Blancha Maria</persName> solum. </l>
          </lg>
            </div>
            </div>
        </body>
    </text>
</TEI>