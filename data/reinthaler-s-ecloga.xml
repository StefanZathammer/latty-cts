<TEI xmlns="http://www.tei-c.org/ns/1.0">
  <teiHeader>
    <fileDesc xml:id="reinthaler-s-ecloga">
      <titleStmt>
        <title>Ecloga gratulatoria. Daphnis a Pastoribus Musis bucolicis pro festo suo natali celebratus, versio electronica</title>
        <author key="reinthaler01">
          <name>Reinthaler, Simon Joseph</name>
          <date precision="low">fl. 1750</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>Digital text provided by the editor</edition>
      </editionStmt>
      <extent>10 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <bibl>Priesterseminar Brixen, E 23, F459r–F463v</bibl>
      </sourceDesc>
    </fileDesc>
    <profileDesc>
      <creation>
        <date when="1748">12.3.1748</date>
      </creation>
      <textClass>
        <keywords scheme="time">
          <term>Von der Gründung der Universität bis zur Aufhebung des Jesuitenordens (1773)</term>
        </keywords>
        <keywords scheme="genre">
          <term>Dichtung</term>
          <term>Ekloge</term>
          <term>Gratulationsgedicht</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-23</date>
        <name>Johanna Luggin</name>
      </change>
    </revisionDesc>
  </teiHeader>
  <text>
    <body>
      <div>
        <head>Ecloga gratulatoria. Daphnis a Pastoribus Musis bucolicis pro festo suo natali celebratus.</head>
      </div>
      <div>
        <head>Personae:</head>
        <p>Lycidas, Tytirus, Chorydon</p>
      </div>
      <div>
        <head>Lycidas</head>
        <lg>
          <l>Quis tibi laetitiae scopus est, quae causa canendi,</l>
          <l>Tytire, quae subito portas nova gaudia vultu,</l>
          <l>Forsitan optato Phillis venit obvia gressu?</l>
          <l>– Phillis Pastorum nemorumque beata voluptas –</l>
          <l>Fors placet, ut saliunt hilares armenta per Alpes</l>
          <l>Et pingui pascuntur humo, tua gaudia, tauri?</l>
          <l>Quae tanta tibi meta ioci? Da, Tytire, nobis!</l>
        </lg>
      </div>
      <div>
        <head>Tytirus</head>
        <lg>
          <l>O Lycida, Lycida! – quoniam convenimus ambo –</l>
          <l>Dic mihi, quaeso, tuam quae lurida nubila mentem</l>
          <l>Obscurant? Quae crassa tuos oblivia sensus</l>
          <l>Diripiunt, tu solus eris, quem gaudia nostri</l>
          <l>Pectoris effugiunt? Lycida, mihi crede! Myricas</l>
          <l>Inter ego nuper densasque Amaryllidis herbas</l>
          <l>Atque bonus mecum consederat ilice Mopsus,</l>
          <l>Cum subito viridi circum crinita corymbo</l>
          <l>Magna Pales, nostri decus immortale laboris,</l>
          <l>Astitit ante pedes dictisque ita fatur amicis:</l>
          <l>Exhilarate animos laetasque advertite mentes</l>
          <pb n="459v"/>
          <l>Et pleno gaudete sinu, lux edidit ista,</l>
          <l>Quod lux nulla tulit. Non festa Palidia, sed nec</l>
          <l>Pan vel Capripedes, non rustica numina, fauni</l>
          <l>Sint tibi materies tanti, mi Tytire, plausus,</l>
          <l>Non Triadum, vitraeaeve canes connubia Nymphae</l>
          <l>Nec Satyri ludos, Neriadis atque Napaeae,</l>
          <l>Daphnis adest, Superi, demissus ab aethere Daphnis,</l>
          <l>Hic tibi festivis, Lycida, celebrandus avenis.</l>
        </lg>
      </div>
      <div>
        <head>Lycidas</head>
        <lg>
          <l>Daphnis adest, Superi, quae vox mihi verberat aures!</l>
          <l>Daphnis adest, o he, liceat mihi Daphnidis ergo</l>
          <l>Stringere vel solam geminis amplexibus umbram.</l>
        </lg>
      </div>
      <div>
        <head>Tytirus</head>
        <l>Ergo, age, Daphnididos, Lycida, citus incipe versus.</l>
      </div>
      <div>
        <head>Lycidas</head>
        <lg>
          <l>Tu calamos inflare leves, ego carmine laudes</l>
          <l>Prosequar ac tantis natalibus adstruo pompam,</l>
          <l>Daphnis enim nostram – quamvis sit rustica – Musam</l>
          <l>Diligit, ite meae, felix pecus, ite capellae,</l>
          <l>Sit pariter nostrae Chorydon pars maxima Musae.</l>
        </lg>
      </div>
      <div>
        <head>Chorydon</head>
        <lg>
          <l>Tertia lux abiit, quo me mea somnia fallunt,</l>
          <l>Namque – fatebor enim –, mi Tytire, nuper ad Aeni</l>
          <l>Littora flumineas inter consedimus ulmos,</l>
          <l>Hic mihi, nescio quis, Morpheus mea lumina clausit,</l>
          <l>Armento interea virides pascente per herbas,</l>
          <l>Cum subito visum fuerat mihi nobile nomen</l>
          <l>Daphnidis et crudo depicta in vortice forma.</l>
          <l>Ter conatus ibi collo dare brachia circum,</l>
          <l>Ter frustra comprensa manus effugit imago.</l>
          <l>Tunc mihi mentis inops: sunt somnia, somnia, dixi.</l>
        </lg>
      </div>
      <pb n="463r"/>
      <div>
        <head>Tytirus</head>
        <lg>
          <l>O Chorydon! Chorydon! Quae te dementia capit?</l>
          <l>Falleris, o Chorydon! Non semper inania somni</l>
          <l>Somnia sunt, o te Phrygiae de littore terrae,</l>
          <l>En tibi magna Pales, Chorydon, modo somnia solvit,</l>
          <l>Dum toties spectata polo demisit ab alto</l>
          <l>Et celebrat plaudente solo natalia Daphni.</l>
        </lg>
      </div>
      <div>
        <head>Lycidas</head>
        <l>Daphnis adest, Superi, quae vox mihi verberat aures!</l>
      </div>
      <div>
        <head>Chorydon</head>
        <lg>
          <l>Daphnis adest, cui iam dudum peramabile nomen</l>
          <l>Saepius aequoreis calamo mandamus arenis,</l>
          <l>Saepius agrestes testor per arundinis ictus</l>
          <l>Perque pedum et pecudum caulas et pascua iuro,</l>
          <l>Si mihi non Daphnis primis in amoribus haeret.</l>
        </lg>
      </div>
      <div>
        <head>Tytirus</head>
        <lg>
          <l>O quoties, Chorydon, sero dum vesper Olympo</l>
          <l>Prodiit, obiecta vestitus ab ilicis umbra,</l>
          <l>– Lanigeras postquam pecudes sub rupe coegi – </l>
          <l>Mente procul – nostis pueri – super aethera sursum</l>
          <l>Vectus eram, proprio compellans nomine Daphnim.</l>
          <l>Daphnis, ubi pascis, quo te tam laeta retardant</l>
          <l>Sydera? Num solitis peragit rota cursibus annum</l>
          <l>Sive suos gressus pigris limacibus aequat?</l>
          <l>Tam tardo mihi Daphnis adest redivivus eoo.</l>
          <l>Daphni, veni, sacris recrees natalibus orbem,</l>
          <l>Ipsi te montes quaerunt, te regna Dianae,</l>
          <l>Tytirus et Lycidas, Chorydon ac Alphisebaeus.</l>
        </lg>
      </div>
      <div>
        <head>Lycidas</head>
        <l>Daphnis adest, Superi, quae vox mihi verberat aures!</l>
      </div>
      <div>
        <head>Chorydon</head>
        <lg>
          <l>Incipe, fare prior, mi Tytire, te quoque vatem</l>
          <l>Pastores dicunt:</l>
        </lg>
      </div>
      <pb n="463v"/>
      <div>
        <head>Tytirus</head>
        <l>at non sum credulus illis.</l>
      </div>
      <div>
        <head>Lycidas</head>
        <lg>
          <l>Incipe, si quid habes et te fecere poetam</l>
          <l>Pierides, sunt et tibi carmina.</l>
        </lg>
      </div>
      <div>
        <head>Tytirus</head>
        <lg>
          <l>Falleris, o he,</l>
          <l>Dicite, Maeonides: non omnia possumus omnes.</l>
        </lg>
      </div>
      <div>
        <head>Lycidas</head>
        <lg>
          <l>Horridior scopulis atque ingratissimus esses,</l>
          <l>Dignus, quem rabidi suspendant cornua tauri.</l>
          <l>Incipe, pascentes Lycidas custodiet haedos.</l>
        </lg>
      </div>
      <div>
        <head>Tytirus</head>
        <lg>
          <l>Carmina, quae canimus, sunt carmina Daphnidis, ipse</l>
          <l>Namque docet sylvis nostram resonare Thaliam,</l>
          <l>Nullus eram, Chorydon, nullus, nullissimus, at nunc</l>
          <l>Daphnidis auxilio paulo meliore cicuta</l>
          <l>Daphnidis eximias laudes cantemus oportet.</l>
          <l>Non pigeat tanto laudes dixisse magistro,</l>
          <l>Daphnis amor Musae est atque ingeniosa voluptas,</l>
          <l>Gloria Parnassi, magnum decus est Heliconis.</l>
        </lg>
      </div>
      <div>
        <head>Lycidas</head>
        <lg>
          <l>Ipsus ab Amphryso Pastor mihi dixit Apollo,</l>
          <l>Saepius ipse comes mecum solet ire per Alpes</l>
          <l>Alternatque vices studii pecudesque subinde</l>
          <l>Educit, nimiae fugiens fastidia Musae.</l>
          <l>Ipse mihi dixit, non sunt mendacia, non sunt:</l>
          <l>Daphnis Pieridum sponsus fraterque sororum,</l>
          <l>Ingenium sublime gerit cerebrumque profundum.</l>
        </lg>
      </div>
      <div>
        <head>Chorydon</head>
        <lg>
          <l>Ingeniosus erat quondam dulcissimus Orpheus,</l>
          <l>Daphnis amat Musas, est ingeniosior illo</l>
          <l>Et pietate prior, Lycida, mihi credis, cuius</l>
          <l>Relligionis honor virtusque e fronte relucet.</l>
          <l>Namque ubi sepositis longo post tempore curis</l>
          <l>Desiit Aoniae studiis litare Minervae,</l>
          <l>Aut pastu reduces postquam ad praesepia turmas</l>
          <l>Duxerat, ad sacri mox tendit limina templi</l>
          <pb n="461r"/>
          <l>Atque genu supplex magnum Pan Daphnis adorat,</l>
          <l>Providus et vigilans. Non diligit otia Daphnis,</l>
          <l>Non solet umbrosae sub tegmine stertere fagi,</l>
          <l>Odit iners vitium, fugit et cane peius et angue</l>
          <l>Insomnis vigilans et visu plurimus Argos</l>
          <l>Omnibus intendit, Chorydon, nobisque sibique,</l>
          <l>Non Daphni pascente lupus turbavit ovile,</l>
          <l>Nulla duellabunt inter se cornua tauri,</l>
          <l>Daphnis enim custos vigilat, cessate iuvenci,</l>
          <l>Daphnis amor noster, sed parcius ista Menalcas</l>
          <l>Invidus indignas laudes sibi Daphnidis ambit.</l>
        </lg>
      </div>
      <div>
        <head>Chorydon</head>
        <lg>
          <l>Daphnis amat tenues carylos, ubi nulla minantur</l>
          <l>Fulmina, non tumidas, sublimia culmina, cedros,</l>
          <l>Exultatque humiles inter latitare Myricas,</l>
          <l>Cautus et attentus graditur, latet anguis in herba.</l>
        </lg>
      </div>
      <div>
        <head>Lycidas</head>
        <lg>
          <l>Incipe Daphnididos mecum, mea tibia, versus.</l>
          <l>Es mihi magna satis, Daphnis stat, Tytire, pro me.</l>
          <l>Ipse suos humeris importat ovilibus agnos,</l>
          <l>Quos laesos lassosque videt, miserebitur ultro.</l>
        </lg>
      </div>
      <div>
        <head>Chorydon</head>
        <lg>
          <l>Discite, pastores, ex Daphnide disce, Menalca,</l>
          <l>En Maelibaeus habet, studiosa modestia quid sit,</l>
          <l>Ipsus ego miror, Daphnim miratur et ipse</l>
          <l>Tytirus, et Mopsus, Lycidas et Pollio, Moeri.</l>
        </lg>
      </div>
      <div>
        <head>Tytirus</head>
        <l>Si placeat Superis, imitabitur Alphisebaeus.</l>
      </div>
      <div>
        <head>Lycidas</head>
        <l>Triste supercilium portas<gap reason="illegible"/>millio, Moeri.</l>
      </div>
      <div>
        <head>Tytirus</head>
        <lg>
          <l>Nubila nulla tuum, Daphnis dulcissime, frontem</l>
          <l>Depingunt, placidus visu vultuque serenus.</l>
          <l>Oribus acceptus merito pastoribus es tu.</l>
        </lg>
        <pb n="461v"/>
      </div>
      <div>
        <head>Lycidas</head>
        <lg>
          <l>Virtutum numerosa cohors mentisque serenae</l>
          <l>Inviolata quies circumstruit undique Dapnim.</l>
          <l>Undique circumdat soliumque in pectoris arce</l>
          <l>Candorem posuisse sibi testatur amicae</l>
          <l>Pacis amor, placidae felix concordia vitae.</l>
        </lg>
      </div>
      <div>
        <head>Tytirus</head>
        <lg>
          <l>Est bonus ante alios et integer atque pudicus.</l>
          <l>Integer est, Daphni non est Galathaea, sed omnem</l>
          <l>Abnuit ipse thorum, quoniam sibi sufficit ipse.</l>
          <l>Vos ego, pastores, testor per ovilia, namque</l>
          <l>Dicite, quis maior meritis, virtutis amore,</l>
          <l>Quis pietate prior? Cingit vigilantia nostrum</l>
          <l>Daphnida Pegosidae pascentem in margine ripae:</l>
          <l>Felices pecudes tanto custode beatae,</l>
          <l>Felices socios, felices Daphnidis aedes,</l>
          <l>Fixit ubi stabilem felix sapientia sedem,</l>
          <l>Florentes ubi pacis opes charitesque morantur,</l>
          <l>Insuper expansis habitat bona gratia pennis!</l>
        </lg>
      </div>
      <div>
        <head>Lycidas</head>
        <lg>
          <l>Quis tua tecta, Pean, Peneiae virginis, o qui</l>
          <l>Non modo contemnant habitacula laurea, sed nec</l>
          <l>– Stultus olim fueram – vellent stringere gressus,</l>
          <l>Si vident, nostri mirantur ovilia Daphni,</l>
          <l>Daphnis, ubi pascis, portas aperire memento.</l>
        </lg>
      </div>
      <div>
        <head>Tytirus</head>
        <lg>
          <l>Huc, Lycida, Chorydon, procedam, Pollio, Mopse,</l>
          <l>Siqua tui te, Daphnis, habet pia cura, venito.</l>
          <l>Serius aut citius metam properamus ad unam,</l>
          <l>Dilectos visura lares vestigia cursu</l>
          <l>Libremus celeri, nam lux hodierna vocat nos</l>
          <l>Et iubet ad nostri natalia currere Daphni.</l>
        </lg>
        <pb n="462r"/>
      </div>
      <div>
        <head>Chorydon</head>
        <lg>
          <l>Nec mora, mi Lycida, pro Daphnide dona paremus,</l>
          <l>Quisque ferat fructus, horto quos divite legit,</l>
          <l>In musco ficus, in texto vimine poma.</l>
        </lg>
      </div>
      <div>
        <head>Lycidas</head>
        <lg>
          <l>Currite, cantantes pueri, quos prima iuventus</l>
          <l>Excitat, et multam Daphni deferte salutem.</l>
          <l>Tardus ego Lycidas veniam quoque, namque meus pes</l>
          <l>Claudicat informis gressuque incedit hiulco.</l>
          <l>Quippe cavernosas nuper currendo per Alpes</l>
          <l>Contigit, ut rigida multum latrante licisca</l>
          <l>Per cautes patrias vestigia saepe fefelli,</l>
          <l>Ac tandem scopulis pes est collisus acutis.</l>
          <l>Vos igitur properate, viri, pro meque salutem</l>
          <l>Dicite, saltantes Lycidas hic diriget haedos</l>
          <l>Et caeptum Chorydonis opus praeconia Daphni</l>
          <l>Absolvet viridi circum stipatus hibisco:</l>
          <l>Denique dum sero procedet<corr>vesper</corr>Olympo,</l>
          <l>Lanigeras claudam pecudes, Galathaea capellas</l>
          <l>Mulgebit lactisque feret pro Daphnide dona.</l>
        </lg>
      </div>
      <div>
        <head>Tytirus et Chorydon</head>
        <lg>
          <l>Ergo diu vivas, Daphnis, sine fine virentes</l>
          <l>Inter veris opes et dulcia pascua laetus,</l>
          <l>Nulla sinistra tibi praedicat ab ilice cornix</l>
          <l>Nec male vatidicae cantent tua funera picae.</l>
          <l>Nos properare iuvat, sua quisque musolia cursu</l>
          <l>Ac celerante petat, quo dulcia dona paremus.</l>
        </lg>
      </div>
      <div>
        <head>Lycidas</head>
        <lg>
          <l>Vive diu, Daphni, tot saecula fausta precamur,</l>
          <l>Gramina quot numerant agri, quot flumina guttas.</l>
          <l>Ipsa tuis benedicat agris Ceres, ipsa ministrat</l>
          <l>Pabula, non Lybicos metuant armenta leones,</l>
          <pb n="462v"/>
          <l>Hoc precor, Assirium tibi multiplicetur amomum</l>
          <l>Et durae quercus sudent tibi roscida mella.</l>
          <l>O mihi tam longae maneat pars ultima vitae</l>
          <l>Spiritus, et quantam sat erit tua dicere facta,</l>
          <l>Daphnis, amor noster, nemorum decora voluptas,</l>
          <l>Non me carminibus superaverit Orpheus ipse:</l>
          <l>Hoc erit in votis – quid enim nisi grata vovemus –,</l>
          <l>Ut tua fama tibi, semper tua gloria, Daphnis,</l>
          <l>Semper honos nomenque tuum laudesque manerent.</l>
          <l>Nulla dies nostros in te sepelibit amores,</l>
          <l>Sed tuus aspectus semper renovabit eosdem,</l>
          <l>Te Daphni crescente mei crescetis amores.</l>
          <l>In caput ipse suum refugus prius influet Aenus</l>
          <l>Aut summas surgente vado volvetis in Alpes,</l>
          <l>Ante volabit aper, pascentur in aethere damae,</l>
          <l>Mellifluaeque prius crescent de fontibus uvae,</l>
          <l>Quam tuus ex nostro labatur pectore vultus.</l>
          <l>Instrue, ne falso resonent mea tibia versu,</l>
          <l>Te canat omne nemus, cantet frondator ad auras,</l>
          <l>Te Triadumque chorus, te rusticae Musa Menalcae,</l>
          <l>Te iuga Maeonidum resonent, te saxa loquentur</l>
          <l>Et tua festivo celebrent natalia cantu.</l>
          <l>Vivito ter felix Daphnis tot saecla vovemus,</l>
          <l>Quot pecudes sylvae, quot habet Iovis aula supremi</l>
          <l>Sydera, quotque caedes curvatis frondibus extant,</l>
          <l>Vel quot fluctivagus Nereius agmina fundit,</l>
          <pb n="460r"/>
          <l>Lustraque tot voveo vitae placidissima, quotquot</l>
          <l>Stant vepribus dumi, quot Chloris floribus extat,</l>
          <l>Quotque pyros autumne dabis, quot colligit uvas</l>
          <l>Vitibus excerptas curvo vindemia fato.</l>
          <l>Vive diu, felix, sanus, floresce, triumpha,</l>
          <l>Siquis erit reprobans mea candida vota, meosque</l>
          <l>Despiciat versus, amet hic tua carmina, Moeri,</l>
          <l>Litus arat pascatque lupes et mulgeat haedos.</l>
          <l>Qui tibi sive tuae, Daphnis, contraria famae</l>
          <l>Dixerit aut nostris votis dispenserit, illi</l>
          <l>Apprecor ultrici rudat sua viscera rostro</l>
          <l>Milveus, hic pereat, bibat aut tua pocula, Circe,</l>
          <l>Huic stabulo iumenta cadant segetesque crementur,</l>
          <l>Infelix solium sterili consurgat arena.</l>
          <l>O mihi tam longae maneat pars ultima vitae</l>
          <l>Spiritus, a cantu nunquam cessabit arundo.</l>
          <l>Iam citharis tua facta canam velut alter Iogras,</l>
          <l>Iam levibus sub rupe sedens modulabor avenis,</l>
          <l>Heu venit infelix Lycidas, nox advolat et iam</l>
          <l>Invidus invito processit vesper Olympo.</l>
          <l>Importunus adest, iam desine, tibia, versus,</l>
          <l>Non tum immemori mihi mente peribit imago</l>
          <l>Daphnidis, assiduae vivent in pectore flammae,</l>
          <l>Nunc inter densos carylos modulabimur et nunc</l>
          <l>Dumosi sub rupe iugi cantabimus illum,</l>
          <pb n="460v"/>
          <l>Nunc pascente pecu vitraei prostratus ad Aeni</l>
          <l>Littora carminibus referam super aethera Daphnim.</l>
          <l>Ite, redite domum, pecudes, venit hesperus, ite,</l>
          <l>Grex satur, umbra iugis effunditur, ite capellae.</l>
        </lg>
      </div>
      <div>
        <p>Sic humillimus Lycidas precatur ac vovet Simon Iosephus Reinthaler Rhetor.</p>
        <p>1748.</p>
        <p>Halae 12. Martii.</p>
        <p>Patrem meum debitum persolvisse certe credo.</p>
      </div>
    </body>
  </text>
</TEI>