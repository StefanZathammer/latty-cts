<TEI xmlns="http://www.tei-c.org/ns/1.0">
  <teiHeader>
    <fileDesc xml:id="thun-p-litterae">
      <titleStmt>
        <title>Litterae encyclicae, versio electronica</title>
        <author key="thun01">
          <name>Thun, Petrus Vigilius von</name>
          <date>1723-1800</date>
        </author>
        <respStmt>
          <resp>Hanc versionem electronicam curavit</resp>
          <name>Johanna Luggin</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>15 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <imprint>
              <pubPlace>Trient</pubPlace>
              <date when="1792">1792</date>
            </imprint>
          </monogr>
        </biblStruct>
        <bibl>TLMF, Dip. 134/3</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1792">1792</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Brief</term>
          <term>Hirtenbrief</term>
        </keywords>
      </textClass>
    </profileDesc>
    <revisionDesc>
      <change>
        <date>2015-09-30</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:lang="lat" xml:base="urn:cts:latty:thun01.latty2769639.latty-lat1:">
    <body xml:lang="lat" n="body1">
      <div n="div1">
        <head n="head1">
          <persName n="persName1">Petrus Vigilius</persName>Dei gratia episcopus et S.R.I. princeps<persName n="persName2">Tridenti</persName>etc. Marchio
                Castellarii etc. ex comitibus de Thunn ed Hochenstein etc. Ven. Clero in animarum cura constituto. 
                Gratia vobis et pax a Deo Patre, et Domino N.J.C.</head>
      </div>
      <div n="div2">
        <p n="p1">Apostolorum oraculum, quo futura discimus novissima tempora periculosa, in quibus
                discedent quidam a Fide, attendentes spiritibus erroris, in deceptione illusores,
                iuxta proprias concupiscentias ambulantes in impietatibus,</p>
        <pb n="pb2"/>
        <p n="p3">Magistri mendaces, qui introducunt sectas perditionis, quid prohibet, fratres
                charissimi, ut ad iniquam aetatem nostram referendum esse dicamus? Neminem enim
                vestrum latere possunt turbae, seditiones, exitia, bellique strepitus, quibus
                florentissimum Galliarum regnum nuper a legitimi sui regis imperio discissum,
                plurimorum sanguine foedatum, et, seu civitatem, seu religionem spectemus, susdeque
                versum est. Quod si gravissimae calamitatis ruina Gallorum finibus contineretur;
                nostram tamen misericordiam movere deberet, atque pietatem, ut eam a Deo Opt. Max.
                multis precibus deprecaremur. Verum illud praeterea nobis vel maxime timendum est,
                ne et nos fortunaeque nostrae, non tam belli exitu incerto, quam doctrinae, qua
                incauti rudesque falluntur, perversitate, atque blanditiis in discrimen vocentur.
                Qui tantorum malorum, quibus Gallia finitimaeque regiones misere premuntur, authores
                sunt, ut fucum imperitis faciant, cieantque tumultus, libertatem aequalitatemque
                hominibus pollicentur. His autem inanibus, at praestigiae plenis vocibus allecti,</p>
        <pb n="pb4"/>
        <p n="p5">incitatique Populi nihil non se consecuturos putant, si caeco impetu seditiosis morem
                gerant, et furore abreptis arma, viresque ministrent.</p>
        <p n="p6">Verum quam libertatem miseri fuerint adepti, quamque obtinuerint aequalitatem
                testantur expilata civium bona, ac vi exacta tributa; testantur spoliata Divi
                Numinis templa; testantur e sinu parentum erepti et militiae addicti liberi;
                testantur demum optimorum virorum, ac sacerdotum exilia, et crudelissimae
                interneciones. Hic libertatis infelix exitus, hic aequalitatis miserrimus
                fructus.</p>
        <p n="p7">Cum autem haec et alia innumera atrocissima mala speratam libertatem, et aequalitatem
                sint consecuta, et nemo nisi aversus a vero, praeceps et mente captus ea negare
                possit; videte fratres charissimi, de quis in populo sit, qui per huiusmodi
                philosophiam et inanem fallaciam simplices ac imperitos decipiat.</p>
        <p n="p8">Dolentes enim audivimus, aliquos esse e plebecula, qui sono verborum excitati multa
                sibi blandientes promittunt, et vana libertatis et aequalitatis aura pascuntur. Non
                intelligunt miseri, libertate</p>
        <pb n="pb9"/>
        <p n="p10">In societatem inducta, vitiis atque sceleribus apertam patere viam; privatam
                utilitatem omnis iustitiae et aequitatis matrem fore; vim et violentiam virtutis
                locum occupare; ipsam denique rempublicam, velut sine remigio navim, civilium
                tumultuum ludibrium futuram.</p>
        <p n="p11">Quid vero a falso commentitioque aequalitatis vocabulo sibi simplices pollicentur?
                Iustumne putant illi, et aequo animo ferre possent, ut qui improbo labore, multa
                industriae, ingeniique laude patrimonium sibi, liberisque suis comparavit, illud
                inutilibus, inertibus, otionis et helluonibus dividat? An cives illi, qui merito
                virtutis, atque integritatis honores nacti sunt et dignitates, ineptis aut
                facinorosis hominibus erunt comparandi? Quis tunc ad virtutem stimulus? Quodnam
                recti facinoris praemium? Verum nemo tam hebes, aut stultus esse potest, qui si
                paulisper inutile libertatis aequalitatisque nomen, subiectamque his vocibus
                significationem consideret, aut somnium figementumque subesse, aut his sub
                involueris impietatis, atque nequitiae semen latere non intelligat.</p>
        <pb n="pb12"/>
        <p n="p13">Quampropter, charissimi fratres, illud nos summopere turbat excruciatque animum
                nostrum, quod fraudulenta, fallaxque philosophia, qua rempublicam labefactare,
                incautosque fallere conantur impii, ab irreligionis, impietatisque impuro fronte
                proficiscatur. Nam si puram, sanctamque religionem, quam ab incunabulis didicerunt,
                integram incolumenque servassent; nullo unquam tempore civilis societatis iura,
                atque foedera violare ausi fuissent. Quid enim est publico bono, atque
                tranquillitati non utile modo, sed et necessarium, quod non a Dei religione
                praecipiatur, et ab ea derivetur? Haec divino mantato, non propter timorem tantum,
                sed etiam propter conscientiam cives subiicit imperanti:<quote n="quote1">Omnis
                    anima potestatibus sublimioribus subdita sit: non est enim potestas, nisi a
                    Deo.</quote>Haec, quae sociis debentur officia, quibusque violatis, quies
                tollitur, prohibet infringi:<quote n="quote2">non adulterabis; non occides; non
                    furaberis; non falsum testimonium dices; non concupisces; non facies calumniam
                    proximo tuo, nec vi opprimes eum; non erit criminator, neque sussurro in populo;
                    non</quote>
        </p>
        <pb n="pb14"/>
        <p n="p15">
          <quote n="quote1">quaeras ultionem, nec memor eris iniuriae civium tuorum.</quote>Haec
                parentum filiorumque, haec dominorum atque servorum mutua onera iubet, fovet atque
                tuetur:<quote n="quote2">Filii obedite parentibus vestris in Domino... et vos
                    parentes nolite ad iracundiam provocare filios vestros; sed educate illos in
                    disciplina, et correptione Domini</quote>...<quote n="quote3">servi obedite
                    dominis et vos domini eadem facite illis, remittentes minas, scientes, quia et
                    horum et vester Dominus est in coelis.</quote>Haec, ut paucis omnia complectamur,
                publicam securitatem non tam scelera redarguendo, quam virtutem omnigenam excitando
                procurat et promovet:<quote n="quote4">Fratres, quaecunque sunt vera, quaecunque
                    pudica, quaecunque iusta, quaecunque sancta, quaecunque amabilia, quaecunque
                    bonae famae, si qua virtus, si qua laus disciplinae, haec cogitate.</quote>O
                fortunatam rempublicam, fortunatosque cives, ubi tam sancta colitur, servaturque
                religio! Quid enim ad vinculum et robur societatis retinendum, ad perfectam
                sanctionem legibus conciliandam, proficuum magis esse potest ea religione, divinaque
                lege, quae non solum manifesta, sed et occulta ab Aeterno Iudice punienda</p>
        <pb n="pb16"/>
        <p n="p17">scelera docet? Quae humanis legibus nutu Dei parendum praecipit? Quae vim omnem
                facinorosorum hominum divino iudicio subdit atque reservat?</p>
        <p n="p18">Haec religio, fratres charissimi, si a republica tollatur, fides etiam et societas
                humani generis, et una excellentissima virtus iustitiae tollitur. Hac sublata
                religione, nequicquam psaeudophilosophi ad populos in officio continendos,
                tuendamque civitatem inania honestatis humanitatisque vocabula populorum auribus
                insonant? Quotusquisque enim horum libertinorum invenitur, qui sit ita moratus, ut
                honestatis, et humanitatis ratio postulat? Qui disciplinam suam non ostentationem
                scientiae, sed legem vitae putet? Qui violenta cupiditate, maloque animi affectu
                abreptus a patrando scelere honestatis atque humanitatis decretis absterreatur, et
                obtemperet ipse sibi? Ludimur, filii charissimi, ab impiis hominibus; quae enim
                potest esse humanitas, quae honestas, quae iustitia, quae sanctitas, si abest
                religio, quae proemiorum, atque poenarum aliam superesse vitam docet? Imo quo se non
                proripit,</p>
        <pb n="pb19"/>
        <p n="p20">ac proiicit cupiditas, ac corruptela, cum despicatui habetur criminum inspector et
                ultor Deus?</p>
        <p n="p21">Quapropter, fratres charissimi, populos sollicitudini vestrae commissos diligenter
                instruite, ut caveant sedulo ab iis, qui religione neglecta, honestatis
                humanitatisque incertas leges plenis buccis venditantes reipsa non timent nisi
                testem et iudicem.<quote n="quote1">Quae enim in occulto fiunt ab ipsis turpe est
                    et dicere.</quote>Horum scilicet libertinorum ea est religio omnis, ac morum
                regula, ut temperent se a criminibus, quae luce manifestantur, et principis lege
                plectuntur. Quod si opportunam poenam eludendi occasionem nansiscantur; ius illis
                erit latrocinari, ius adulterare, ius falsum dicere, ius occidere, ius incendiis et
                ferro omnia vastare.</p>
        <p n="p22">Sed ut populo persuadeatis, omnia esse timenda, nihilque sperandum ab iis, qui
                scelerum faedere ac nefaria societate coniuncti, nescimus, an facinora patrent
                magis, ut perdant religionem, vel religionem abiecerint, ut libera pateat ad
                facinora via; non indigemus argumentis, cum palam facta ipsa loquantur. Quae</p>
        <pb n="pb23"/>
        <p n="p24">enim primo superest illis religio? Desolata sunt templa Dei; cessavit sacrificium;
                sacerdotes Deo fideles gementes eiecti sunt, aut velut oves ad occisionem ducti; qui
                vero inter eos hominibus magis, quam Deo voluerunt obedire a Christi in terris
                vicario tamquam perdita membra, tanquam schismatici ab ecclesiae unitate abscinendi
                sunt declarati. Percussis itaque pastoribus, necesse es tut dispergantur oves. Neque
                enim est fidelis minister, qui eas verbi Dei et sacramentorum dispensatione pascat,
                qui in tribulationibus eas consoletur, qui morientes suscipiat, et aeterno pastori
                consignet.</p>
        <p n="p25">Sed quid praeterea tam impium, tam barbarum, tam iniquum, tam flagitiosum dici
                potest, quod a perditis scelestisque hominibus, ad reipublicae perniciem, non fuerit
                patratum? Refugit animus, fratres carissimi, horretque enarrare quae tetra,
                horribilis ac infesta coniuratorum manus molita est facinora. Huc pertinent privata
                bonorum dominia violata, civium fortunae publicatae, optimorum virorum neces,
                nefariorum vero hominum vita servata</p>
        <pb n="pb26"/>
        <p n="p27">regii palatii atque Thesauri depraedatio, ecclesiae praestantissimorum ministrorum
                persecutio, ac internecio, obliterata antiquitatis monumenta, templorum
                profanationes, lamentationes matrumfamilias, fuga virginum, atque puerorum, miseri
                atque insepulti civium acervi. Quis haec considerans temperet a lacrimis? Quis
                confitetur Iesum Christum, et hanc desolationis abominationem non detestatur?</p>
        <p n="p28">Haec aliaque atrocissima facinora in religionem atque rempublicam eiusmodi sunt, quae
                et eorum fucatam honestatem, humanitatemque patefaciunt et quae libertas, quae
                aequalitas sit expectanda, clarissime ostendunt.</p>
        <p n="p29">Quod si libertinorum, infestorumque hominum studia a primordiis cognoscere velimus;
                non nova sapientibus viris, sed a multo tempore ad tollendam religionem, ipsumque
                imperium ab iis disposita ac constituta apparebunt.</p>
        <p n="p30">Notissima est de istarum, ut vocari amant, impia secta, quae saeculo superiori
                labente ex Angliae regno in Galliam aliasque regiones pestilentissimum</p>
        <pb n="pb31"/>
        <p n="p32">diffudit virus, plurimis editis, evulgatisque libris impietate magis, quam doctrina
                insignibus. Horum omnium scelerati conatus eo imprimis, specie tenus videntur
                tendere; ut religionem Die evertant, naturalemque substituant, reipsa ut, incerta et
                imperfecta actionum regula proposita, imperantium iura pessumdarent, vincula
                solverent sobietatis, ac libertatem, dicamus magis effroenem vitiorum licentiam
                inducerent. Haec nefariorum operum colluvies crevit in dies, atque heu quam multorum
                religionem, moresque foedavit! Quamprimum pestis haec e regno tenebrarum egesta est,
                clamarunt vigiles civitatis Dei custodes, et cum paulo clamorem ingeminarunt:<quote n="quote1">Videte ne quis vos decipiat per pholosophiam, et innanem
                    fallaciam, secundum traditionem hominum, secundum elementa mundi, et non
                    secundum Ceristum!</quote>Verum si apostolica verba multos quidem innocentes ab
                errore servare potuerunt; bellum tamen a spiritu erroris indictum restinqui non
                potuit. Erupit denique aperte virus, cum pestilentissimo opusculo in Galliarum
                regno, vix quinque ante lustra,</p>
        <pb n="pb33"/>
        <p n="p34">evulgato; omnium incredulorum nomine impiissimus author non obscure nuntiavit, se
                Deum, si fieri potest, e coelo et imperantes e sedibus deturbare, subditosque a
                vinculo logis solvere velle. Infandum huius caeterorumque libertinorum conatum
                ardenti studio reprimere fatagens clerus Gallicanus christianissimo regi anno 1770
                libellum supplicem obtulit, postulavitque ut veneno medelam adferret, non abs re
                timens una cum religione regni constitutionem, ipsumque sceptrum regium, invecta
                anarchia, ablatum iri. Sed impii libri, coetusque libertinorum nefarii non modo
                extincti non sunt; sed magis aucti (tanta est malae progeniei infausta foecunditas!)
                Regiones omnes libere pervaserunt et scelerata doctrina, morumque pessima corruptela
                infecerunt.</p>
        <p n="p35">Advenit tandem optata et tamdiu ab impiis hominibus expectata dies, qua ab impio
                pseudo-philosophorum coetu statutum consilium religionem, imperium, splendidissimos
                viros optimosque cives perdenti, iniquo ausu, crudelitate maxima, scelere
                incredibili perfecerunt.</p>
        <pb n="pb36"/>
        <p n="p37">Et ut intelligamus ab iis non pro religione, non pro republica pugnarum esse,
                audivimus, fratres charissimi, nullas unquam Deo immortali pro reportata victoria
                redditas gratias, sed mira impietate scelestis authoribus publicos honores dicatos,
                eorumque foedis cineribus quasi litatum esse. Hic fuit diuturni contra religionem
                belli finis; hic libertinorum scopus; hic denique philosophicae lucis, qua saeculum
                nostrum affusum est, tenebricosissimus exitus.</p>
        <p n="p38">Nos vero, fratres charissimi, qui inter hostium pericula non versamus, immortales Deo
                Opt. Max. gratias debemus. Verum si procul a tectis, templis ac moenibus sunt
                hostium mucrones et arma; proximi nobis sunt et nobiscum vivunt qui incredulorum
                erroribus imbuti religioni, ecclesiae ac patriae exitium parant.</p>
        <p n="p39">Itaque, fratres charissimi,<quote n="quote1">induite vos armaturam Dei, ut possitis
                    stare adversus insidias diaboli.</quote>Concreditum vobis populum sedulo ac
                studiose instruite, ne se aequalitatis et libertatis insidiosis verbis falli
                patiatur et monitum minasque Pauli</p>
        <pb n="pb40"/>
        <p n="p41">eidem sape repetite:<quote n="quote1">nemo vos seducas inanibus verbis, propter haec
                    enim venit ira Dei in filios<corr n="corr1">diffidentiae</corr>. Nolite ergo esse participes eorum.</quote>Si qui
                sint inter vos, qui, Christi spreta doctrina, libertinorum erroribus infecti domos
                subvertunt, docentes quae non oportet, populum monete ut praecepti apostolici memor
                sit:<quote n="quote2">Si quis venit ad vos, et hanc doctrinam non affert, nolite
                    recipere eum in domum, ne cave ei dixeritis.</quote>Et ne specie, captiosisque
                eorum verbis simplices decipiantur, certum populum vestrum facite hos illos esse,
                qui<quote n="quote3">aberrantes conversi sunt in vaniloquium, volentes esse legis
                    doctores, non intelligentes neque quae loquuntur, neque de quibus affirmant. Et
                    dicentes esse sapientes stulti facti sunt.</quote>Qui<quote n="quote4">dominationem spernunt, maiestatem autem offendunt.</quote>Qui<quote n="quote5">quaecunque ignorant blasphemant, quaecunque autem naturaliter tamquam muta
                    animalia norunt in his corrumpuntur. Hi sunt nubes sine aqua, quae a ventis
                    circumferuntur, arbores autumnales, infructuosae, bis mortuae, eradicatae,
                    fluctus feri maris despumantes suas confusiones, sidera errantia, quibus
                    procella tenebrarum servata est in aeternum.</quote>Depravator mores</p>
        <pb n="pb42"/>
        <p n="p43">corrigite, colloquia mala, a quibus mores corrumpuntur, malorum librorum lectionem
                omnibus, ast adolescentibus praeprimis prohibete. Timendum siquidem nobis est
                vehementer, ne ob effrontem peccandi libertatem, moresque dissolutos ac profligatos<quote n="quote1">reveletur ira Dei de coelo super omnem impietatem et
                    iniustitiam hominum eorum, qui veritatem Dei in iniustitia detinent.</quote>Divino
                mandato praecipite, ut subiecti sint populi superioribus suis<quote n="quote2">tanquam a Deo missis.</quote>Super omnia demum petimus, ut iuges fiant<quote n="quote3">obsecretiones, orationes, postulationes, gratiarum actiones pro
                    omnibus hominibus, pro regibus et omnibus, qui in sublimitate sunt, ut quietam
                    et tranquillam vitam agamus in omni pietate,</quote>fratres,<quote n="quote4">perfecti estote, exhortamini, idem sapite, pacem habete et Deus pacis et
                        dilectionis erit vobiscum.</quote>
        </p>
      </div>
      <div n="div3">
        <p n="p1">Datum Tridenti ex arce nostrae residentiae hac die 30. Novembris 1792.</p>
        <p n="p2">Petrus Vigilius etc.</p>
        <p n="p3">Ad mandatum celsissimi ac reverendissimi D.D. proprium.</p>
        <p n="p4">P. Petrus Josephus Cloch Cancellarius</p>
      </div>
      <pb n="pb4"/>
      <div n="div5">
        <p n="p1">NB. Litteras has nostras vulgari idiomati redditas e suggestu vel altari prima die
                Dominica a singulis animarum curatoribus populo enunciari, atque ex iis argumentum
                saepius populum instruendi et ex hortandi desumi mandamus.</p>
      </div>
      <pb n="pb6"/>
    </body>
  </text>
</TEI>