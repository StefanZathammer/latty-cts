<TEI xmlns="http://www.tei-c.org/ns/1.0">
  <teiHeader>
    <fileDesc xml:id="casletano-a-carmen">
      <titleStmt>
        <title>Carmen salutatorium ad omnes coelestes Hierusalem cives, &amp; in memoriam diei ipsis dedicati, conscriptum, versio electronica</title>
        <author key="casletano01">
          <name xml:lang="it">Casletano, Andrea</name>
          <date when="1592">obiit 1592</date>
        </author>
        <editor>Schaffenrath, Florian</editor>
        <respStmt>
          <resp>Hanc versionem electronicam curavit</resp>
          <name>Johanna Luggin</name>
        </respStmt>
      </titleStmt>
      <editionStmt>
        <edition>Digital text provided by the editor</edition>
      </editionStmt>
      <extent>145 versus</extent>
      <publicationStmt>
        <p>Croatica et Tyrolensia: Tyrolis Latina<date>September 2014</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Casletano, Andrea</author>
            <title>Carmen salutatorium ad omnes coelestes Hierusalem cives, &amp; in memoriam diei ipsis dedicati, conscriptum</title>
            <imprint>
              <pubPlace>Brixen</pubPlace>
              <date when="1570">1570</date>
            </imprint>
          </monogr>
        </biblStruct>
        <bibl>Trento, Biblioteca del Seminario teologico, 3595237  Trentino Zset :ggYm 3.38.17</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1570" period="15xx_3_third">1570</date>
      </creation>
      <textClass>
        <keywords scheme="time">
          <term>Das 16. Jh. bis zum Tod Erzherzog Ferdinands II. von Tirol (1595)</term>
        </keywords>
        <keywords scheme="genre">
          <term>Dichtung</term>
        </keywords>
      </textClass>
    </profileDesc>
    <revisionDesc>
      <change>
        <date>2015-02-03</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:casletano01.latty2598166.latty-lat1:">
    <body n="body1">
      <div n="div1">
        <head n="head1">Carmen salutatorium ad omnes coelestes Hierusalem cives,<expan n="expan1" resp="viaf6913774">et</expan>in memoriam diei ipsis dedicati, conscriptum. Andrea Casletano, Authore.<placeName n="placeName2">Brixinae,</placeName>apud Donatum Faetium.<date n="date3">Anno, M.D.LXX.</date>
        </head>
      </div>
      <div n="div2">
        <pb n="pb1"/>
        <l n="l2">Ludovico Madrutio</l>
        <l n="l3">S. R. E. Cardinali amplissimo.</l>
        <l n="l4">Cardineo uenerande gradu, quo stellifer axis</l>
        <l n="l5">Vertitur,<expan n="expan1" resp="viaf6913774">et</expan>gemini machina vasta poli,</l>
        <l n="l6">Consule quo gaudet coelestis clauiger aulae,</l>
        <l n="l7">Claudere sydereas<expan n="expan1" resp="viaf6913774">et</expan>reserare fores.</l>
        <l n="l8">Accipe Diuorum laudes, passumque laborem,</l>
        <l n="l9">Quo coeli aeternas promeruere domos.</l>
        <l n="l10">Illorum dum gesta leges partosque tryumphos,</l>
        <l n="l11">Accedet laudi pars quoque magna tuae:</l>
        <l n="l12">Nam pietatis uitae, studio quos iungit eodem,</l>
        <l n="l13">Coniungunt meritis,<expan n="expan1" resp="viaf6913774">et</expan>pia fata suis.</l>
      </div>
      <pb n="pb3"/>
      <div n="div4">
        <head n="head1">Carmen salutatorium ad omnes coelestes Hierusalem cives<expan n="expan1" resp="viaf6913774">et</expan>in memoriam diei ipsis dedicati, conscriptum. Andrea Casletano, Authore.</head>
        <l n="l2">Salve festa dies omni uenerabilis aeuo,</l>
        <l n="l3">Annua deuoto renouas quae gaudia mundo,</l>
        <l n="l4">Sanctorum coeli procerum, gentisque beatae</l>
        <l n="l5">Quae colit aeternas sedes stellantis Olympi.</l>
        <l n="l6">Vos etiam pariter coetus saluete piorum</l>
        <l n="l7">Foelices animae, quibus est in secula cuncta,</l>
        <l n="l8">Parta salus, nulloque aeuo peritura uoluptas.</l>
        <l n="l9">Tuque adeò ante omnes salue Sanctißima Virgo,</l>
        <l n="l10">Virgo atque alma parens, quae terras, astra, fretumque,</l>
        <l n="l11">Saluifico recreas partu: tibi militat omnis</l>
        <l n="l12">Coelicolum chorus,<expan n="expan1" resp="viaf6913774">et</expan>condigno assurgit honore.</l>
        <l n="l13">Te castae matres, nuptae, innuptaeque puellae</l>
        <l n="l14">Concelebrant, tu stella maris, portusque salutis,</l>
        <l n="l15">Tu spes fida hominum, tu uitae porta perennis.</l>
        <l n="l16">Angelicae gentis salue ueneranda potestas,</l>
        <l n="l17">Innumeraeque acies,<expan n="expan1" resp="viaf6913774">et</expan>quaecunque aethere in alto</l>
        <l n="l18">Militia est: uos cum furiis immanibus actus</l>
        <l n="l19">Lucifer, Arctoum pertenderet impius axem</l>
        <l n="l20">Scandere,<expan n="expan1" resp="viaf6913774">et</expan>in septem solium transferre Triones,</l>
        <l n="l21">Fida manus Domino mansistis,<expan n="expan1" resp="viaf6913774">et</expan>aethere toto</l>
        <l n="l22">Cum sociis pulsum coegistis ad ultima terrae</l>
        <l n="l23">Cedere,<expan n="expan1" resp="viaf6913774">et</expan>inferni tristes habitare lacunas.</l>
        <l n="l24">Vos rerum ipse parens lectos ad iußa ministros</l>
        <l n="l25">Semper habet, uos illi aeterno aßistitis aeuo:</l>
        <l n="l26">Vos genus humanum magno dignamini amore,</l>
        <l n="l27">Illius curamque agitis, uos nostra Tonanti,</l>
        <l n="l28">Offertis uota atque preces: uos omnia contra</l>
        <l n="l29">Monstra Stygis, saeuosque Erebi defenditis hostes.</l>
        <l n="l30">Saluete Patriarcharum antiquißima proles,</l>
        <l n="l31">Quae nullo compulsa metu, non legibus ullis,</l>
        <l n="l32">Inter oues patrio tantum te more tenendo,</l>
        <l n="l33">Iustitiae obseruans ultrò, rectique, Deique,</l>
        <l n="l34">Duxisti innocuos, uitae sine crimine soles.</l>
        <l n="l35">Tuque Prophetarum salue uenerabilis ordo,</l>
        <l n="l36">Et pleni aethereo Diuini flamine uates.</l>
        <l n="l37">Vos quoque iustitiam,<expan n="expan1" resp="viaf6913774">et</expan>magnas uentura per urbes</l>
        <l n="l38">Regibus intrepidè, populisque potentibus olim</l>
        <l n="l39">Dixistis; uos cum primi ob commissa Parentis</l>
        <l n="l40">Atria clausa forent nobis foelicia coeli,</l>
        <l n="l41">Nullaque maerentes afflaret gratia terras.</l>
        <l n="l42">Venturum melius seclum cecinistis,<expan n="expan1" resp="viaf6913774">et</expan>annos,</l>
        <l n="l43">Cum pater aeternus, ueteris tandem immemor irae,</l>
        <l n="l44">Mitteret ex alto natum, qui carcere caeco</l>
        <l n="l45">Damnatum mortale genus, laethoque perenni,</l>
        <l n="l46">Morte sua eripiens reserato inferret Olympo.</l>
        <l n="l47">Concilii superum salue uenerande Senatus,</l>
        <l n="l48">Bis seni Haeroes, quos ordine legit ab omni</l>
        <l n="l49">Ipse Deus, uitaeque habuit testesque laborum.</l>
        <l n="l50">Vos uerum Christi cultum trans ultima claustra</l>
        <l n="l51">Oceani, trans Auroram, Boreamque niualem,</l>
        <l n="l52">Sparsistis: uos sacro impletis dogmate mundum,</l>
        <l n="l53">Et uasto quicquid complectitur aequore Neraeus.</l>
        <l n="l54">Vos quando suprema dies illuxerit orbi,</l>
        <l n="l55">Aduenietque Deus iudex,<expan n="expan1" resp="viaf6913774">et</expan>Martia rauco</l>
        <l n="l56">Mugitu coelum quatiens tuba, cuncta repentè</l>
        <l n="l57">Humana eliciet patefactis ossa sepulchris,</l>
        <l n="l58">Tunc celsas suprà nubes residebitis ipsi</l>
        <l n="l59">Sublimes; omnes populi tunc uestra subibunt</l>
        <l n="l60">Arbitria,<expan n="expan1" resp="viaf6913774">et</expan>totum magni censebitis orbem.</l>
        <l n="l61">Matryrio foelix salue preclara iuuentus,</l>
        <l n="l62">Et quicunque necem pro Christi nomini paßi.</l>
        <l n="l63">Vos caput innocuum,<expan n="expan1" resp="viaf6913774">et</expan>uitam nil tale merentem,</l>
        <l n="l64">Vltrò obiecistis morti uirtutis amore.</l>
        <l n="l65">Non uos mille domant caedes, non dira furentum</l>
        <l n="l66">Verbera, non regum uultus: uos omnia forti</l>
        <l n="l67">Pectore uicistis; uos per discrimina mille,</l>
        <l n="l68">Vos per mille neces, gladios, flammasque rotasque,</l>
        <l n="l69">Suplicii,<expan n="expan1" resp="viaf6913774">et</expan>quicquid Pluton Phlegetonte sub imo</l>
        <l n="l70">Impius exercet, coeli penetratis ad arces.</l>
        <l n="l71">Claustrorum saluete Patres, Monachique uerendi,</l>
        <l n="l72">Et quicunque piè uastas coluistis Heremos.</l>
        <l n="l73">Vos illustre genus, clarosque è regibus ortus,</l>
        <l n="l74">Vos agros, aedes, natos, dulcesque parentes</l>
        <l n="l75">Vltrò linquentes ad inhospita regna ferarum,</l>
        <l n="l76">Migrastis, capti regni coelestis amore.</l>
        <l n="l77">Non illic Tyrio saturatae murice uestes,</l>
        <l n="l78">Non ampla è Phario surgentia marmore saxa,</l>
        <l n="l79">Non regum luxus,<expan n="expan1" resp="viaf6913774">et</expan>opimae copia mensae</l>
        <l n="l80">Cognita erant uobis: at parua sorte beatis</l>
        <l n="l81">Arcebant pluuias calamo contecta palustri</l>
        <l n="l82">Antra,<expan n="expan1" resp="viaf6913774">et</expan>nocturnum praebebant saxa cubile,</l>
        <l n="l83">Pellebantque famem, collectae in montibus herbae.</l>
        <l n="l84">Saluete egregium coeli decus,<expan n="expan1" resp="viaf6913774">et</expan>pia mundi</l>
        <l n="l85">Lumina, doctrina clari, uitaque probati:</l>
        <l n="l86">Scripturae uobis sacrae cognoscere fas est</l>
        <l n="l87">Magna mynisteria,<expan n="expan1" resp="viaf6913774">et</expan>nostrae argumenta salutis.</l>
        <l n="l88">Vobis concedunt Musae sua munera fandi</l>
        <l n="l89">Ambrosiaeque fluunt, facundo è pectore rores.</l>
        <l n="l90">Vos contra Haereseon pestes, contraque luporum,</l>
        <l n="l91">Effrenem rabiem Christi tutamini ouile.</l>
        <l n="l92">Vos eius populis quae ducat semita coelo</l>
        <l n="l93">Virtutisque uiam,<expan n="expan1" resp="viaf6913774">et</expan>magni praecepta Tonantis</l>
        <l n="l94">Panditis,<expan n="expan1" resp="viaf6913774">et</expan>uero formatis pectora cultu.</l>
        <l n="l95">Virginei saluete chori, castaeque puellae.</l>
        <l n="l96">Vos dulces regum amplexus, thalamosque iugales</l>
        <l n="l97">Spreuistis: uos mortales exosae Hymineos</l>
        <l n="l98">Coelesti sponso, formamque animumque sacrastis.</l>
        <l n="l99">Nunc agnum choreas interque interque canentum</l>
        <l n="l100">Milia, quo se cunque refert commitamini euntem.</l>
        <l n="l101">Illi uirginea canitis dum cantica uoce,</l>
        <l n="l102">(Cantica quae rapidas ualeant mulcere procellas)</l>
        <l n="l103">Aptatis capiti uiolas,<expan n="expan1" resp="viaf6913774">et</expan>florida serta,</l>
        <l n="l104">Quae non acris Hyems mordet, non Syrius urit,</l>
        <l n="l105">Ast ullo sine fine manent, sine fine uirescunt.</l>
        <l n="l106">Saluete aeternum pariter, saluete piorum,</l>
        <l n="l107">Innumeri populi, quos prima ab origine mundi,</l>
        <l n="l108">Elegit Deus,<expan n="expan1" resp="viaf6913774">et</expan>coeli super astra uocauit.</l>
        <l n="l109">Non mihi si centum donet facundia linguas,</l>
        <l n="l110">Non si omnes Musae faueant, cunctosque recludant</l>
        <l n="l111">Parnaßi fontes,<expan n="expan1" resp="viaf6913774">et</expan>largae flumina uocis,</l>
        <l n="l112">Vel minimam ualeam uestram percurrere laudem,</l>
        <l n="l113">Vsque adeò humanam fugiunt ea gaudia mentem,</l>
        <l n="l114">Maxima quae Dominus uobis sine finibus aeui</l>
        <l n="l115">Conceßit. Nunc quod superest dum uestra quotannis</l>
        <l n="l116">Orgia,<expan n="expan1" resp="viaf6913774">et</expan>aeternos memores renouamus honores:</l>
        <l n="l117">Respicite ò tandem terras, miserasque querelas,</l>
        <l n="l118">Vt iam uera fides pietasque refrixerit omnis:</l>
        <l n="l119">Vndique relligio uariè concussa laboret:</l>
        <l n="l120">Vt ferus,<expan n="expan1" resp="viaf6913774">et</expan>nostro nunquam satiabilis hostis</l>
        <l n="l121">Sanguine, Turcarun spirans immanè Tyrannus</l>
        <l n="l122">Ingruat,<expan n="expan1" resp="viaf6913774">et</expan>captis intentet uincula collis.</l>
        <l n="l123">Illius aspectus tum nuper Pannonis ora,</l>
        <l n="l124">(Dum sibi fatali subiecit Marte Segettum)</l>
        <l n="l125">Horruit,<expan n="expan1" resp="viaf6913774">et</expan>trepidis uagus Ister substitit undis.</l>
        <l n="l126">Nec satis est miseros altrici pellere terra,</l>
        <l n="l127">Iam fera bella mari feruent, furit aequore toto</l>
        <l n="l128">Mauors,<expan n="expan1" resp="viaf6913774">et</expan>tectae latitant sub claßibus undae.</l>
        <l n="l129">Non tamen ille diu spoliis gauderet opimis</l>
        <l n="l130">Christiadum, nec enim sic illis uiuida uirtus</l>
        <l n="l131">Languet: sunt ualida,<expan n="expan1" resp="viaf6913774">et</expan>rigidum spirantia Martem</l>
        <l n="l132">Pectora, quae ualeant sceleratam perdere Lunam,</l>
        <l n="l133">Sanctaque trans Tanaim, rapidi trans ostia Tygris</l>
        <l n="l134">Figere signa Crucis: uerum discordibus armis</l>
        <l n="l135">Inter se dum bella fouent, dumque omnia turbat</l>
        <l n="l136">Vulneribus faecunda suis, semperque renascens</l>
        <l n="l137">Haereseon pestis, crescit nostra ille ruina.</l>
        <l n="l138">Sic ueneranda fides cui seruiit Hesper,<expan n="expan1" resp="viaf6913774">et</expan>Ortus</l>
        <l n="l139">Angusto contracta gyro, uix oßibus haeret.</l>
        <l n="l140">Vos quorum nunc festa pio renouamus honore,</l>
        <l n="l141">Syderei proceres populis succurrite uestris,</l>
        <l n="l142">Iratumque piis precibus placate Tonantem,</l>
        <l n="l143">Aspiciat tandem pacato numine terras</l>
        <l n="l144">Sit modus irarum, meritae sit denique paenae.</l>
        <l n="l145">Ipsa repubescat pietas: Discordia longè</l>
        <l n="l146">Exulet:<expan n="expan1" resp="viaf6913774">et</expan>longae succedant saecula pacis.</l>
        <l n="l147">Finis.</l>
      </div>
    </body>
  </text>
</TEI>