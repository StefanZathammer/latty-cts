<TEI xmlns="http://www.tei-c.org/ns/1.0">
  <teiHeader>
    <fileDesc xml:id="flasch-s-professio">
      <titleStmt>
        <title>Professio catholica, versio electronica</title>
        <author key="flasch01">
          <name xml:lang="dt">Flasch, Sebastian</name>
          <date precision="low">1600</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>Transcribed from the printed text</edition>
      </editionStmt>
      <extent>16 paginae</extent>
      <publicationStmt>
        <p>Croatica et Tyrolensia: Tyrolis Latina<date>April 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Flasch, Sebastian</author>
            <title>Professio catholica M. Sebastiani Flaschii Mansfeldensis non vulgaris
                            eruditionis et authoritatis viri, ubi Lutheranam haeresin, in qua et
                            natus et a pueris institutus fuerat, libere abiurat</title>
            <imprint>
              <pubPlace>Brixen</pubPlace>
              <date>1578</date>
            </imprint>
          </monogr>
        </biblStruct>
        <bibl>TLMF, FB 3975</bibl>
      </sourceDesc>
    </fileDesc>
    <profileDesc>
      <creation>
        <date when="1576" precision="medium">1576</date>
      </creation>
      <textClass>
        <keywords scheme="time">
          <term>Das 16. Jh. bis zum Tod Erzherzog Ferdinands II. von Tirol (1595)</term>
        </keywords>
        <keywords scheme="genre">
          <term>Theologie</term>
          <term>Prosaschrift</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-08-20</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:flasch01.latty2608271.latty-lat1:">
    <body>
      <div>
        <head>Professio Catholica M. Sebastiani Flaschii Mansfeldensis, non vulgaris
                    eruditionis et authoritatis viri, ubi Lutheranam Haeresin, in qua et natus et a
                    pueris institutus fuerat, libere abiurat simulque abiurationis suae causas
                    viginti duas adducens fucatam illius sectae naturam et dolos, quibus miseros
                    deludit mortales, breviter et accurate depingit.<placeName>Brixinae</placeName>,
                    Donatus Fetius excudebat.<date>M.D.LXXVIII.</date>
        </head>
      </div>
      <pb xml:id="A1v"/>
      <div>
        <head>Reverendissimo et Illustrissimo D. D. Joanni Thomae Episcopo Brixinensi et
                    Sacri Imperii Principi amplissimo. Domino suo clementi. M. Sebastianus Flasch
                    Mansfeldensis Humillimus servus.</head>
        <lg>
          <l>Accipe catholici Princeps assertor honoris,</l>
          <l>Rhetorum splendens gentis in orbe iubar.</l>
          <l>Laernaeam sic variis cernes serpentibus Hydram,</l>
          <l>Quam prius Haereticum me coluisse pudet.</l>
          <l>Nunc hostis tandem Haereseos, pietatis avitae</l>
          <l>Defensor, veneror relligione patres.</l>
        </lg>
      </div>
      <div>
        <head>Ad Lectorem.</head>
        <lg>
          <l>Ut pateat multis, vana commenta Lutheri</l>
          <l>Quam variis scateant, lector amice, dolis,</l>
          <l>Donatus multa praestans Chalcographus arte</l>
          <l>Pluribus exemplis haec tibi scripta dedit.</l>
        </lg>
      </div>
      <pb xml:id="A2r"/>
      <div>
        <head>Rationes M. Sebastiani Flaschii Mansfeldensis, cur relicto Lutheranismo ad
                    Catholicam Romanam Ecclesiam se receperit.</head>
        <p>Si qui sunt, qui causam scire volunt, quare ego M. Sebastianus Flasch
                    Mansfeldensis pertaesus Lutheranismi, in quo natus et educatus sum, et quem
                    publice et privatim tum in scholis, tum in templis propagare et confirmare
                    studui, nunc demum senex et affecta propemodum aetate ad Ecclesiae Catholicae
                    gremium me contulerim, hi non gravatim legere dignentur sequentes rationes, quas
                    obiter et raptim collegi, nullam aliam ob causam, quam ut me apud quosdam
                    malevolos sinistra suspicione ambitionis, cupiditatis vel alicuius emolumenti
                    corporalis liberarem. Quibus rationibus utinam acquiescerent et ad conversionem
                    invitarentur illi quoque, qui mecum sub eodem iugo captivitatis Babylonicae
                    multis iam annis miseram servitutem servierunt.</p>
        <p>Prima. Quod satis superque et quidem non sine admiratione deprehenderim, ex mutua
                    utriusque collatione partis, lectione privata et Catholicorum publicis
                    concionibus, catholicos longe aliter sentire et docere, quam a Lutheranis
                    arguuntur, quodque doctrinam Ecclesiae Catholicae apertis mendatiis deformare et
                    in odium ac contemptum<pb xml:id="A2v"/>adducere de industria et quidem contra
                    conscientiam studeant et laborent. Sic enim habet Augustana Confessio Catholicos
                    docere non concedendum esse, quod gratis propter Christum remissio peccatorum
                    detur.<note place="margin">Vide Dietenberg. in confuta. Luthe. de votis et confess. ubi convincit et arguit eum 874 mendaciorum. In lib. cont. Emserum.</note>Item Apologia Augustanae Confessionis asserit Catholicos ubique excluso
                    Christo docere, mereri iustificationem per opera legis. Rursus Catholicos Mariam
                    Christo aequare et id genus alia infinita, quae longum foret hic ordine
                    enumerare. Et profecto Lutherus ipse eo loco haberi vult, ut si vel semel
                    mentiri manifeste deprehendatur, tanquam infamis nebulo habeatur, qui nihil
                    fidei mereatur in ullo scripto. Quare nemo mihi vitio vertere potest, quod
                    studio et amore veritatis, repudiato Lutheri Evangelio et scriptis, in quibus
                    innumerabilia pene deprehendas mendatia, me ad Christi Evangelium et Catholicae
                    Ecclesiae gremium receperim.</p>
        <p>Secunda.<note place="margin">De captivita. Baby. et lib. cont. Papatum.</note>Quod deinde ex libris Lutheri manifeste cognoverim ipsum invidia potius
                    quam pio zelo ad scribendum incitatum: et ad evertendam Catholicam religionem
                    suas tetras et novas opiniones propagare et stabilire voluisse.</p>
        <p>Tertia.<note place="margin">Lib. contra Pap. et Ioan. Farcimen. Item in serm. convivalib.</note>Quod etiam in eiusdem scriptis et Tomis tantam invenerim verborum
                    turpitudinem et scurrilem obscoenitatem, ut etiam lenones ipsos et omnem
                    scortorum impudentiam facile vincat, quibus cum plurimas paginas conspurcatas
                    habeat, non difficile esset exempla afferre, nisi pias et religiosas aures
                    offendere vererer.</p>
        <pb xml:id="A3r"/>
        <p>Quarta.<note place="margin">In praefatio. Bibliae Luth. Vide Emser. Vice. Dieten. Staphil. Lindanum.</note>Quod insuper certo compererim Lutheranos non modo integros libros
                    (alioquin ab Ecclesia approbatos) tanquam apocrypha scripta ex sacrae scripturae
                    Catalogo rejicere, sed etiam libros, quos retinent, passim in infinitis locis de
                    industria corrupisse ac depravasse ad novam suam vanam doctrinam melius
                    confirmandam. Quod si adulterare monetam vel Regias literas capitale censetur,
                    quanto magis scelus capitale existimandum est scripta prophetica et Apostolica
                    mutilare, pervertere et falsa interpretatione contaminare? Quemadmodum Lutherus
                    plerunque facere consuevit, qui conciliandae sibi maioris authoritatis gratia
                    omnes alios, quantumvis pios interpretes ab ipso discrepantes ex alto despicit
                    et contemnit nec quicquam valere sinit, quam quod Ipse dixit.</p>
        <p>Quinta. Quod item perspexerim eos passim in interpretatione scripturae ludere et
                    comminisci, addere et demere, quicquid libet, modo fuco aliquo velari possit ad
                    simplicibus imponendum.<note place="margin">Ad quendam amicum Tom. 4 germ. Vitenber. folio 475.</note>Sed de suis corruptelis convicti sic a Magistro suo
                    Luthero respondere docentur, Doctor Martinus Lutherus vult sic habere: et dicit
                    Papistam et Asinum esse rem unam: Sic volo, sic iubeo, sit pro ratione voluntas.
                    Nolumus enim Papistarum scholares aut discipuli esse, sed magistri ac iudices.
                    Quis autem in hac causa non mallet audire et sequi versionem et interpretationem
                    ab Ecclesia approbatam vel item vocem Christi et Apostolorum quam periuri et
                    perfidi Monachi impudentem temeritatem?</p>
        <pb xml:id="A3v"/>
        <p>Sexta. Quod simul eo pervenerim in inquisitione veritatis, ut quae antea
                    consentanea esse scripturae et patribus credidi, ea nunc cum ipsis ex Diametro
                    pugnare et longissime discrepare notaverim.</p>
        <p>Septima. Quod postea etiam deprehenderim eos non solum sacram scripturam, sed
                    etiam sanctorum patrum testimonia et scripta partim adulterare, partim ad
                    stabilienda propria commenta vane et sinistre interpretari et detorquere.
                    Quodque per Dei gratiam nunc tandem intellexerim, quam mirabili et artificiosa
                    fallacia hominum mentes perstringant aut in scripturis sacris mirifice
                    extollendis et citandis patribus et Conciliis, cum tamen non alio loco revera
                    Sanctos patres et Concilia habeant, quam quo loco Alcoranum Mahometi et Aesopi
                    fabulas, et pluris in veritate axiomata sua faciant quam ipsam scripturam
                    sacram. Nam quod ad patres attinet, si authoritate eorum urgeantur, vel
                    impudenter rejiciunt, vel si depravare vel alio loco torquere non possunt, se
                    eos recipere asserunt, sed quatenus cum scriptura consentiunt. Quasi non eatenus
                    etiam Alcoranum et Aesopi fabulas recipiant. Quomodo vero ad scripturam eos
                    examinent, inde notum est, quod non scripturam ipsam, sed sua dogmata sive
                    propria axiomata scripturae regulam faciant. Nam si quod Concilium dicat esse
                    purgatorium aut Missam esse sacrificium, statim rejicitur, non quia hoc ulla
                    scriptura neget, sed quia eorum dogmatibus adversatur. Ita Epistola Sancti
                    Iacobi ad dogma Lutheri, Sola fides iustificat, est examinata<pb xml:id="A4r"/>et quia dogma Lutheri evertebat, pro straminea est reiecta. Sic secundus
                    Machabeorum ad alterum dogma examinatus est, Non offerendum vel sacrificandum
                    pro mortuis: Et quia non quadrabat, in apocryphos reiectus est. Quis igitur
                    credat eos summam authoritatem (ut videri volunt) scripturae tribuere, cum non
                    solum Patres et Concilia, sed etiam ipsam Scripturam ad regulam suorum axiomatum
                    examinent, explodant et rejiciant?</p>
        <p>Octava.<note place="margin">Vide Sanderum lib. 8 de Monarchia visibili capi. 57. Lindanum de Tabulis.</note>Quod ex scriptis Sanctorum Patrum didicerim doctrinam Lutheri nihil fere
                    aliud esse quam quoddam chaos et veluti farraginem quandam ex obsoletis
                    haeresibus et erroribus antiquorum haereticorum collectam, quos iamdudum
                    Concilia legitima et Sancti patres vivo DEI verbo magno consensu reiecerunt,
                    refutarunt, anathematizarunt et ex Ecclesia profligarunt.</p>
        <p>Nona.<note place="margin">Vide Fabium de antilogiis Lutheri. Item Septicipitem Cochlei. Contra Regem Angliae adversus falso dictum statum Ecclesiast.</note>Quod etiam animadverterim Lutherum in multis locis a seipso longissime
                    dissentire et crebro pugnantia dicere atque adeo semetipsum proprio iudicio
                    damnare et mendacem reddere.</p>
        <p>Decima.<note place="margin">In i. ad Timoth. cap. 2. Tom. i. Ger. Vitenber. et super psalm. 45. Tom. 3.</note>Quod cum ipse Lutherus iactet se certissimum esse, quod doctrina sua non
                    sit sua, sed Christi, omnibusque deneget salutem, quicunque eam non recipiunt,
                    tamen observaverim eum subinde de doctrina sua dubitare, imo asserere se credere
                    non posse vera esse, quae tradidit et scripsit in libris suis. Nec mirum, cum
                    alibi fateatur se ne Christo quidem credere posse et eius verbis firmiter
                    confidere, quippe qui affirmet se plus fiduciae<pb xml:id="A4v"/>collocare in
                    sua Catharina et Philippo quam in Christo.<note place="margin">in serm. convivali. titulo de Prophetis et patriarch. item titul. de operib. Dei et titulo de Christo et de sola fide.</note>
        </p>
        <p>Undecima. Quod ad haec solidis argumentis convictus sim, ut affirmare audeam et
                    debeam gregem Lutheranorum esse populum sine vera DEI Ecclesia, sine Sacrificio,
                    Absolutione, Sacramento Altaris, veris Sacerdotibus et ministris. Ex quorum
                    numero aliquot annis (proh dolor) me unum quoque fuisse fateor et ex animo
                    doleo, qui neque rite neque legitime seu modo Ecclesiastico vocatus ministerium
                    verbi et Sacramentorum apud miseram plebem administravi.</p>
        <p>Duodecima. Nec parum invitatus sum et hac ratione, quod Lutherani conscii sibi de
                    defectu veritatis et errore sententiam quandoque suam munire contendunt Patrum
                    authoritate et testimoniis, quibus ut videantur consentanea et verisimilia
                    tradere, multa et varia ipsorum dicta insidiose et perperam pro se citant
                    suasque haereses illis affingunt: quin et aperte de illis mentiri non verentur.
                    Atque ut exempli gratia unum atque alterum afferam, Apologia Augustana affingit
                    Sancto Augustino, quod scripserit peccatum in Baptismo remitti, non ut non sit,
                    sed non imputetur: quod nusquam scripsit Sanctus Augustinus, sed contrarium
                    asseruit quam plurimis in locis. Similiter Protestantes adversus Concilium
                    Tridentinum anno 62. asserunt Sanctum Ambrosium negare per iustos nos ire posse
                    ad Deum, cum tamen dicat per istos (intelligens Paganorum Deos) non posse iri ad
                    Deum: sic vocem Istos de industria et fraudulenter corrumpentes et mutantes<pb xml:id="A5r"/>in Iustos. Sic etiam eadem Apologia Augustana aperte de
                    Sanctis Patribus mentiri non erubescit, affirmans veteres scriptores ante
                    Gregorium nullam fecisse Sanctorum invocationis mentionem, cum tamen Divus
                    Athanasius, Gregorius Nissenus, Ephrem, Theodoretus, Ambrosius, Augustinus,
                    Hieronymus, Origines et multi alii, qui ante Gregorium extiterunt, non tantum
                    eius mentionem fecerint, sed etiam invocationem et verbo et exemplo docuerint.
                    Ne quis igitur talibus eorum imposturis decipiatur, Patres ipsos inspiciat et
                    locorum ab ipsis citatorum verba et circumstantias sedulo expendat: facile enim
                    fallitur, qui temere credit talibus impostoribus.</p>
        <p>Decimatertia.<note place="margin">Vide Elenchum haereti. authore Gabriele Prateolo.</note>Me item ingenue comperisse fateor concionatores Lutheranos in
                    multis articulis Turcis et Mahometistis magis patrocinari quam Christianis et
                    ipsorum mores et ritus propemodum per Cacozelian imitari et repraesentare.</p>
        <p>Decimaquarta. Quod super haec omnia longa experientia notaverim, quales fructus
                    ipsorum fides et religio produxerit, tales videlicet, ut quisque, quod libet,
                    sibi licere putet.<note place="margin">Vide tabulam Staphili de concordia fratrum Evangelicorum. Concio 3 habita 1546 tomo 4. folio 597. pagi. 2.</note>Quae quidem libertas carnis (quam tamen ipsi Chrianam
                    appellant) hoc efficit, ut in reprobum sensum tradantur, et ut inter eos omnis
                    generis scelera ubique locorum summa licentia et impunitate grassentur.</p>
        <p>Decimaquinta<corr>Decmaquinta</corr>. Quod intellexerim quoque omnes pene
                    sectas, quotquot hac nostra aetate grassantur, non aliunde nisi ex eiusdem
                    Lutheri libris et doctrina tanquam<pb xml:id="A5v"/>ex scaturigine promanasse
                    et propagatas esse.</p>
        <p>Decima sexta. Quod etiam invenerim in eius operibus multas acerbissimas
                    criminationes et convitia, quibus omnes suos adversarios proscindere et
                    insectari sibique soli omnem laudem vendicare et tribuere solet. Et non solum
                    non parcit praelatis et Theologis: sed nec quidem Romano Pontifici, Episcopis,
                    Academiis atque adeo ipsi Caesareae Maiestati, Regibus, Principibus et aliis
                    Imperii ordinibus, imo etiam beatis ipsis cum Christo regnantibus, ut sese verum
                    eius praecursorem esse demonstret, de quo novissimis temporibus venturo iam olim
                    Daniel Propheta et Sanctus Ioannes in Apocalypsi vaticinati sunt, quod futurus
                    esset rex impudens facie, qui cor suum magnificabit, cuique dabitur os loquens
                    magna et blasphemias contra Deum, tabernaculum eius et eos, qui in coelo
                    habitant.</p>
        <p>Decima septima. Quod ex ipsiusmet scriptis et Tomis perspexerim non solum
                    Ecclesiasticas personas, videlicet Pontificem et Episcopos, ac Academias
                    celeberrimas, sed etiam Imperii status et ordines Lutheranam religionem et fidem
                    ut summam impietatem et haeresin manifestam in ipso exortu damnasse et
                    proscripsisse.</p>
        <p>Decima octava. Nec parum et illud me movisse fateor, quod Lutherani concionatores
                    usque adeo oculati sint in peccata et levissimos naevos Catholicorum<corr>Catolicorum</corr>, ut eos non solum diligenter observare et notare
                    consueverint, sed etiam eosdem pro concione usque adeo exaggerare,<pb xml:id="A6r"/>ut ex musca Elephantem facientes universum illorum ministerium
                    et doctrinam suspectam et odiosam reddant: Cum tamen e diverso, si ex vita et
                    moribus fides et religio iudicanda est, nusquam minus quam apud illos veram
                    doctrinam sonare iudicandum sit, quippe qui multis modis Catholicorum flagitia
                    in tam brevi sui novi Evangelii cursu superasse videantur. Nam ut de sola
                    libidine dicam, cum ipsi Concionatores uxores ducant, adeo illis non contenti
                    sunt, ut ad explendam insatiabilem suam libidinem frequenter iuxta Lutheri
                    doctrinam etiam ancillis abuti et (quod magis foedum est) aliorum uxoribus vim
                    afferre commutationemque uxorum inter se mutuo instituere non erubescant. Quod
                    tam aperte de ipsis affirmare et scribere non auderem, nisi tamdiu inter eos
                    versatus id certo et crebro cum multis aliis comperissem. Taceo, quid tentent
                    frequenter inter audiendum confessiones, quorsum tam saepe aegritudines
                    simulent, infirmos visitent, convivia quaedam instituant. Hoc unicum libet
                    referre de quodam non infimae sortis concionatore, qui mecum pacisci contendebat
                    de commutandis inter nos uxoribus: et ad id faciendum quodammodo me vi cogere
                    volebat, cum videret me nulla ratione in tantum scelus velle acquiescere. Plura
                    id genus praeclara facinora pudor prohibet longius commemorare.</p>
        <p>Decima nona. Non etiam sine falsitatis opinione paucis ab hinc annis videre potui
                    Lutheranorum religionem sensim collabi et intestinis dissensionibus in perniciem<pb xml:id="A6v"/>et interitum adduci: concionatores et Academiarum
                    professores in mutua odia religionis causa exardescere, adeo ut nec
                    superintendens superintendentem nec minister ministrum nec aedituum ferat
                    aedituus: dominari palam foedas partium criminationes, aperta convitia et
                    execranda anathematum fulmina: in constituenda religione cuique, quod libet,
                    licere: nullum esse disputationis ordinem, nullam dirimendarum controversiarum
                    certam et constantem regulam, nullum veritatis et fidei tutum asylum. Qua ex re
                    gravissimae existant necesse est et deplorandae calamitates et extremae
                    afflictarum conscientiarum desperationes.</p>
        <p>Vigesima. Hic etiam de barbarica illa ignorantia dicendum est, quae paulatim
                    inter eosdem Lutheranos ita crevit, ut vix maius incrementum sumere posse
                    videatur. Postquam enim antesignani illorum, qui a Catholicis instituti doctrina
                    maiori praestabant, mortui sunt, nullus pene amplius restat de vere solideque
                    doctis viris, qui causam religionis Lutheranae paulo accuratius agere vel
                    propugnare possit. Nam si qui sunt, qui sibi aliquam eruditionem tribuunt, illi
                    tamen ridicule ineptiunt et rhetoricantur in suis scriptis et contionibus, ut
                    vix operae pretium sit eas legere vel audire. Nec tamen aliud quicquam tractant
                    quam vetera suorum praeceptorum mendacia, quae iam pridem a tot scriptoribus
                    Catholicis sunt confutata. Unde fit, ut in tanta penuria literatorum ad
                    administrationem Verbi DEI et Sacramentorum sese<pb xml:id="A7r"/>ingerant
                    levissimi homines, perfidi monachi, Sartores, Sutores, Lictores, Carnifices et
                    similes cerdones, ut dignum sit patella operculum et similes habeant labra
                    lactucas: licet nihilominus iactitent et glorientur se non quosvis, sed tantum
                    perspectae probitatis et eruditionis viros ad tractandum ministerium admittere.
                    Contra vero maximus est virorum Catholicorum numerus, qui excellunt omni
                    doctrinarum genere, sicut eorum libri, quos singulis annis edunt, testantur.</p>
        <p>Vigesima prima. Quod etiam meminerim quamplurimos ad tantam desperationem venire,
                    ut in tanta fidei suae certitudine et fiducia vitam sibi ipsis non dubitent vel
                    laqueo vel alio suplicii genere extorquere: cuius rei apud eos frequentissima
                    passim extant exempla, quae quidem vanitatem doctrinae Lutheranae in erigendis
                    perterrefactis conscientiis (ut ipsi loquuntur) non obscure ostendunt. Sed
                    talium desperationum nulla iam me tenet admiratio, quandoquidem et extra
                    Ecclesiam sunt, in qua sola vera consolatio invenitur, et veris ministris
                    Sacramentorum veraque absolutione peccatorum destituuntur. Quare mihi non fit
                    verisimile aliquem ex Catholicis sanae mentis ulla ratione flecti aut persuaderi
                    in posterum posse, ut a fide sua deficiat ad Lutheranismi impietatem, in quo vix
                    aliud praeter meram confusionem omnium rerum et conscientiarum trepidationem vel
                    puer septimum annum egressus animadvertere et agnoscere queat. Quae quidem res
                    etiam ipsos<pb xml:id="A7v"/>Lutheranos Concionatores miris modis angit et
                    confundit, ita ut fere nihil minus verum esse statuant quam suam religionem et
                    doctrinam. Ideoque simul eam paulatim magis magisque ipsimet fastidire
                    incipiunt, ut qui noverint eam vere paradoxon esse conflatum ex longe diversis
                    et non cohaerentibus membris, sine verbo Dei et contra doctrinam Christi,
                    Prophetarum et Apostolorum eiusque promulgationem iusto Dei iudicio permissam
                    esse propter scelera et ingratitudinem mundi: nec tamen idem dogma perpetuo
                    mansurum, sed brevi funditus interiturum esse non solum suspicantur, sed etiam
                    quodammodo certo sciunt et paulo post, perinde ut illorum maiores et
                    antecessores haeretici, re ipsa experientur. Maxima etiam pars praesertim
                    vociferatorum et scriptorum, qui inter eos sunt, iam pridem religionem propriam
                    una cum ipsa Augustana Confessione negligere et deserere pergunt, cum videant se
                    eam amplius defendere et tueri non posse: sicut apparet ex illis absurdis
                    puerilibus et ridiculis scriptis, quibus ad libros Catholicorum tam inepte et
                    frigide respondent. Unde facile est conjicere nihil praeter faeces et rudera
                    amplius apud istos restare et omnia ruinam undique minari.</p>
        <p>Vigesima secunda. Quod postremo re tota bene considerata animadverterim me in
                    Lutheranorum coetu permanere et eorum doctrinae acquiescere non posse, nisi
                    velim per summam impietatem simul damnare omnes pios maiores nostros et tot
                    sanctos Ecclesiae Catholicae<pb xml:id="A8r"/>doctores, qui ante Lutherum
                    extiterunt. Certo enim didici eos cum Romana Ecclesia doctrina et fide
                    communicasse et Romanum Pontificem pro Christi Vicario et Sancti Petri in
                    Pastorali munere successore agnovisse. Certum enim habeo (ut de aliis articulis
                    taceam) eos Sanctorum invocationem, Reliquiarum venerationem et Missae
                    sacrificium approbasse. Certum est denique eos in ea doctrina tuenda et in
                    Romanae Ecclesiae communione constantes usque ad extremum vitae spiritum
                    permansisse. Lutherani autem Romanam Ecclesiam pro meretrice Babylonica, Romanum
                    Pontificem pro Antichristo habendum contendunt: Sanctorum invocationem et
                    Reliquiarum venerationem ac Missae sacrificium tanquam summam Idolatriam
                    execrantur. Vel itaque profiteri oportet Omnes maiores nostros et Ecclesiae
                    doctores ac pastores haereticos fuisse atque ad extremum damnatos esse neque
                    quenquam vitam aeternam consequuturum, nisi qui partes Lutheri sequutus fuerit:
                    Vel si maiores nostri salvi facti sunt, consequens est Lutheranos salvos fieri,
                    nisi resipiscant, non posse. Nam sine fide, eademque vera, una et Catholica,
                    impossibile est placere Deo; et consensu omnium extra Ecclesiam non est salus.
                    Ecclesiam intellige, quae vera est, quae una, quae a Christo ita supra petram
                    aedificata est, ut portae Inferi non sint adversus eam praevaliturae, quae
                    perpetuo est duratura. Quod quomodo in Ecclesiam Lutheranorum conveniat, non
                    video, cum ea paucis ab hinc annis primum sit exorta et brevi, sicut<pb xml:id="A8v"/>non obscure prae se fert, sit interitura. Quomodo item fides
                    Lutherana vera esse potest, quae neque una est in se, sed in tot sectas
                    dissecta, neque una cum maiorum nostrorum et Sanctorum Patrum fide? Neque enim
                    in toto orbe terrarum demonstrare possunt vel locum aliquem, ubi eorum fides
                    ante Lutherum praedicata fuerit: aut scriptorem unicum vel authorem, qui idem
                    per omnia cum Luthero vel Confessione Augustana senserit et scripserit: licet
                    fatear in hoc articulo cum illo haeretico, in isto cum alio atque iterum alio
                    convenire, ut supra dixi.</p>
        <p>Quare mihi nulla ratione salutem meam negligendam esse duxi, sed ad antiquae,
                    verae Ecclesiae castra mihi esse convolandum, in qua tot sancti et praeclari
                    maiores nostri sancte et pie usque in finem militarunt, ubi sunt veri pastores,
                    ubi verum Dei verbum annunciatur, vera Sacramenta administrantur, verus Dei
                    cultus viget et vera salus expectanda est. Ad veram itaque salutem salutaremque
                    veritatem sectandam omnes eodem errore, quo ego fui, fascinatos invito: Deumque
                    precor, qui dixit De tenebris lumen splendescere, ut veritatis suae luce eorum
                    mentes illustrare et ad salutis suae portum dirigere et perducere sua
                    benignitate dignetur, ut fiat unum ovile et unus pastor et servemus in una spe
                    vocationis nostrae unitatem Spiritus in vinculo pacis. AMEN.</p>
      </div>
    </body>
  </text>
</TEI>