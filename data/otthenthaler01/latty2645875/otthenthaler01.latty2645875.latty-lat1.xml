<TEI xmlns="http://www.tei-c.org/ns/1.0">
  <teiHeader>
    <fileDesc xml:id="otthenthaler-p-palaemon">
      <titleStmt>
        <title>Palaemon, aegloga heroico carmine conscripta. Historia pentecostes elegiacis versibus reddita per eundem, versio electronica</title>
        <author key="otthenthaler01">
          <name>Otthenthaler, Paul</name>
          <date precision="low">fl. 1550-1560</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>17 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <imprint>
              <pubPlace>Innsbruck</pubPlace>
              <date>1557</date>
            </imprint>
          </monogr>
        </biblStruct>
        <bibl>BSB, 4 P.o.lat. 749,50</bibl>
      </sourceDesc>
    </fileDesc>
    <profileDesc>
      <creation>
        <date when="1557">1557</date>
      </creation>
      <textClass>
        <keywords scheme="time">
          <term>Das 16. Jh. bis zum Tod Erzherzog Ferdinands II. von Tirol (1595)</term>
        </keywords>
        <keywords scheme="genre">
          <term>Dichtung</term>
          <term>Elegie</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-23</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:otthenthaler01.latty2645875.latty-lat1:">
    <body>
      <div>
        <head>Palaemon, aegloga heroico carmine conscripta<persName>M. Paulo Otthenthalero</persName>authore.
             Historia pentecostes elegiacis versibus reddita per eundem.</head>
      </div>
      <div>
        <p>Ad reverendum in Christo patrem ac doctor divini<persName>Georgium Montivillanum</persName>monasterii<placeName>Stambs</placeName>praepositum iambicum haec decastichon.</p>
      </div>
      <div>
        <lg>
          <l>En prodit in lucem Palaemon parvulus,</l>
          <l>Plures habebit forsitan qui Zoilos.</l>
          <l>Quapropter hunc tibi vir o clarissime</l>
          <l>mitto: decore quem potes defendere.</l>
          <l>Iniuriis ab omnibus calumniae,</l>
          <l>Nasutulorum et a nocivis dentibus.</l>
          <l>Nam nominis tui timebunt hic decus,</l>
          <l>Nostrosque versus te tuente mitius</l>
          <l>Carpent. Utrosque si tamen neglexerint,</l>
          <l>Pauloque Musam turpius laedant meam:</l>
          <l>Apollinem iuro, deosque coeteros,</l>
          <l>Inulta non erit seipsa vindice.</l>
          <l>Praefarer ut deceret ad te longius</l>
          <l>Voluminis statura si concederet,</l>
          <l>Contentus his paucis vale vir candide,</l>
          <l>Et ut soles Musis favere pergito.</l>
        </lg>
      </div>
      <div>
        <head>Ad eundem.</head>
      </div>
      <div>
        <lg>
          <l>Carmen conscripsi sacri de pneumatis olim</l>
          <l>Historia, misi quod scis ut ante tibi.</l>
          <l>Cum velit impresum ad vestros remeare penates,</l>
          <l>Hoc aequa pariter suscipe mente precor.</l>
        </lg>
      </div>
      <div>
        <pb xml:id="FA2r"/>
        <head>Palaemon.</head>
      </div>
      <div>
        <lg>
          <l>Tityrus. Damoetas.</l>
          <l>Da. Tityre quid pinus patulae requiescis in umbra,</l>
          <l>Et gracilem tenui meditaris arundine Musam?</l>
          <l>Nonne vides agnos per devia lustra vagantes</l>
          <l>Destitui solito custode Palaemone? non est</l>
          <l>ullus ovile regat nostris qui pastor in oris.</l>
          <l>Hinc gregis omne perit decus, et spes maxima prolis,</l>
          <l>Amissoque dolent prisco pastore bidentes,</l>
          <l>Et pars summa perit montis, pars valle vagatur.</l>
          <l>Altera pars campis, pars in sylvestribus errat.</l>
          <l>Ti. Quorsum migravit quaeso bonus ille Palaemon</l>
          <l>Quondam ovium custos, gregis et rex optimus: haud est</l>
          <l>Partibus in nostris, nostrumque gubernat ovilem?</l>
          <l>Da. Non est crede mihi charissime Tytire, longe</l>
          <l>Secedens alia nunc in regione moratur.</l>
          <l>Ti. Dic mihi Damoeta, quo fato motus is autem</l>
          <l>Quod tam longinquus peregrinis vivat in oris?</l>
          <l>Tanta sui gregis hunc quod sic oblivio coepit</l>
          <l>Miror: cum nullus quondam vigilantior illo</l>
          <l>Aut pastor fuerit quisque nec amantior aequi.</l>
          <l>Nullus eo melius lites componere doctus,</l>
          <l>Exortae in nostro quae grassabantur ovili.</l>
          <l>Doctius ipse lupos a nostris arcuit agnis,</l>
          <l>Non mala vicini pecoris contagia passus,</l>
          <l>Praefuit hoc ovibusque modo, quoque ponere ut ipsam</l>
          <l>Non dubitans animam subiisset grege mortem.</l>
          <l>Da. Quid quis non faciat si cogant Tytire fata?</l>
          <l>Dira lues ipsum vexat, morbusque nocivus.</l>
          <pb xml:id="FA2v"/>
          <l>Qui crucians misere, nunquam sinit esse quietum:</l>
          <l>Expertus tandem quoque plurima, sensit idipsum,</l>
          <l>Solvere quae queat hunc non sit medicina dolorem.</l>
          <l>Propterea penitus sic stat sententia mentis:</l>
          <l>Omnia seu tentare simul, meliusque valere,</l>
          <l>Aut si Fata velinti tristi succumbere morti.</l>
          <l>Hinc certis ductus rationibus, aeris ipsa</l>
          <l>Persentire volens quantum mutatio possit</l>
          <l>Discessit peregrem iubeant hoc fata Palaemon</l>
          <l>Ad nostras redeat quo rursus sanior oras.</l>
          <l>Nam de me meritus sic est, audacter ut inquam.</l>
          <l>Dum fluvios pisces, et apri iuga montis amabunt,</l>
          <l>Magnaque pascentur latos armenta per agros,</l>
          <l>Illius in nostro remanebit pectore vultus.</l>
          <l>Ti. Non perspecta prius Damoeta, aut cognita narras</l>
          <l>Tristis fama meas sed postquam perculit aures</l>
          <l>Tartareos manes, tenebrosaque numina testor:</l>
          <l>Posthac non unquam viridi proiectus in antro</l>
          <l>Agrestem tenui meditabor arundine Musam.</l>
          <l>Carmina nullam canam, nec me pascente capellae</l>
          <l>Florentem cythisum, salices et gramina carpent,</l>
          <l>Donec convaleat pecoris dux, atque Magister.</l>
          <l>Ante graves etenim pascentur in aethere vaccae,</l>
          <l>Adque suos current remeantia flumina fontes,</l>
          <l>Praeter et excelsae labetur moenia Romae</l>
          <l>Oenus, et has valles Tyberis, camposque rigabit,</l>
          <l>Quam bonus ille meo discedat corde Palaemon.</l>
          <l>Da. Ad miranda patris sunt haec mysteria summi,</l>
          <l>Quod plerumque bonos, et charos quos habet omnes</l>
          <pb xml:id="FA3r"/>
          <l>Urgeri patitur velut aurum saepe probatur</l>
          <l>In flammis, probat hic sic per discrimina iustos.</l>
          <l>Haec sunt dicta prius tamen omnia Tityre nobis,</l>
          <l>cum Christus mundi Salvator carne gravatus</l>
          <l>Humana rebus mortalibus adfuit olim.</l>
          <l>Propterea perfert animo qui talia forti,</l>
          <l>Ut solet hic noster celebrandus saepe Palaemon,</l>
          <l>Praemia digna capit mercedis tempore tandem.</l>
          <l>Ti. Non me plura loqui tenebrae patiuntur, at ipse</l>
          <l>Si placet hac mecum poteris requiescere nocte</l>
          <l>Fronde super viridi, satis ampla est copia lactis,</l>
          <l>Et panis noviter pistus, sunt mitia poma.</l>
          <l>Hesperus exoriens tenebras annunciat, atque</l>
          <l>Nox terram nigris iam, iam complectitur alis.</l>
        </lg>
      </div>
      <div>
        <head>Historia pentecostes elegiis redita.</head>
      </div>
      <div>
        <lg>
          <l>Omnipotens mundi rector cui summa potestas,</l>
          <l>Finem qui rerum, principiumque tenes.</l>
          <l>Cantanti largire mihi tua munera: vires</l>
          <l>Coelitus accipiat nostra camoena suas.</l>
          <l>Veridicam praebe scribenti carmina venam,</l>
          <l>Propitius ceptis, aequus et esto meis:</l>
          <l>Quo pacto dicam nati demiseris olim</l>
          <l>Munera discipulis pneumatis alma tui.</l>
          <l>Quod sacris donis homines illuminat omnes,</l>
          <l>Queis spes in Christo est firma reposta Deo.</l>
          <pb xml:id="FA3v"/>
          <l>Christus tartareis rediit cum victor ab oris.</l>
          <l>Unica supremi, spesque decusque patris:</l>
          <l>Humanam rursus speciem cum carne resumsit</l>
          <l>Accedens socios, discipulosque suos.</l>
          <l>His se promisit missurum pneuma salutis,</l>
          <l>Quod vera monstret cum pietare fidem,</l>
          <l>Per bis vicenosque dies apparuit illis,</l>
          <l>Et sacrum corpus saepe videre dedit.</l>
          <l>Quo testes aliquando forent et dicere possent.</l>
          <l>Christus surrexit qui ante sepultus erat.</l>
          <l>Mortales ideo cuncti tellure sepulti,</l>
          <l>Ibunt in vitam, tempore quisuqe suo.</l>
          <l>Hora sed ut venit celsum quae iussit Olympum</l>
          <l>Scandere, et aethereum rursus adire patrem.</l>
          <l>Nubibus obtectus subito sublatus in altum</l>
          <l>Ivit ad excelsi regna suprem a poli.</l>
          <l>Sed decies quinti successit ut hora diei,</l>
          <l>Protulit et radios flacuus Appollo suos,</l>
          <l>Unanimes cuncti Christo gratissima turba</l>
          <l>Unum discipuli tum tenuere locum.</l>
          <l>Votis ac precibus mulcentes omnipotentem</l>
          <l>Undique qui regnat, cuncta tenetque deum.</l>
          <l>Optantes tribui sibi spiritualia dona,</l>
          <l>Ipsis pollicitus quae ante magister erat.</l>
          <l>Ecce autem subitae velut ingens turbo procellae,</l>
          <l>Ceu venti gravior, visque venire solet.</l>
          <l>Aut veluti Boreas Thracum super aequore magno</l>
          <l>Impulsu resonans horridiore boat.</l>
          <l>Aut veluti quando ventorum praelia miscens</l>
          <l>In magnos saltus saeva procella cadit.</l>
          <pb xml:id="FA4r"/>
          <l>In quibus ingentem sonitum ciet, atque fragerem,</l>
          <l>Concutiens motu proxima quaeque suo.</l>
          <l>Sic etiam celsa coeli descendit ab arce</l>
          <l>Ex alto missus spiritus ille Dei,</l>
          <l>Concussitque domum totam, quatiensque fenestras</l>
          <l>Finitima implevit cuncta tremore loca.</l>
          <l>Tunc variae linguae visae velut igne micantes.</l>
          <l>Res mira, et nullo tempore visa prius.</l>
          <l>Talia non cuivis contingit gesta videre:</l>
          <l>Nec, nisi cui Christi gratia summa dedit.</l>
          <l>Illorum quemvis sed tunc incessit et illic</l>
          <l>Impleta est sacro numine tota cohors.</l>
          <l>Hinc variis linguis usi sunt atque locuti:</l>
          <l>Ut dabat hoc cuivis spiritus ille loqui.</l>
          <l>Vivebant sacra Solymorum tunc sed in urbe</l>
          <l>Multi, et sanctorum magna caterva virum.</l>
          <l>Venerat haec orta ex variis regionibus illuc:</l>
          <l>Pars erat Haebreo sanguine creta tamen.</l>
          <l>Quae pietatis amans syncero corde colebat,</l>
          <l>Non sine ferventi relligione deum.</l>
          <l>Haec postquam coram contingere talia vidit,</l>
          <l>Pectore mirata est, obstupuitque suo.</l>
          <l>Dicens, presentes an non hi sunt Galilaei?</l>
          <l>Patria non illos num<placeName>Galilaea</placeName>tulit?</l>
          <l>Qui fit quo quivis nostrum sic audiat ipsos</l>
          <l>In nostra lingua congrua verba loqui?</l>
          <l>Cum simus Parthi, Medi, simul atque Elamitae,</l>
          <l>Iudaei, Phrygii, Cappadocesque viri?</l>
          <l>Cultores<placeName>Ponti</placeName>,<placeName>Mesopottamiaque</placeName>viri?</l>
          <l>
            <placeName>Aegypti</placeName>,<placeName>Libyae</placeName>, Pamphyliaeque simul.</l>
          <pb xml:id="FA4v"/>
          <l>Romani atque Arabes, nonnullos alta Cyrene,</l>
          <l>Patria nonnullos insula<placeName>Creta</placeName>tulit.</l>
          <l>Sic dixere simul mirantes, discipulosque</l>
          <l>Spectantes magis, ac obstupuere magis.</l>
          <l>Nec mirum quis non miretur talia cernens?</l>
          <l>Quis non suspiciat talia dona dei?</l>
          <l>Quocirca o homines quibus haec est cura salutis,</l>
          <l>Ut cupiant animas vivificare sua.</l>
          <l>Unanimi Christum rogitemus voce, petentes</l>
          <l>Quo sacrum et nobis mittere pneuma velit.</l>
          <l>Nos ut amore sui succendat, monstret et illam</l>
          <l>Quae vera iuncta est cum pietate viam.</l>
          <l>Coelesti patria tandem possimus et ipsi</l>
          <l>Ut iuncti Christo, laeticiaque frui.</l>
        </lg>
      </div>
      <div>
        <p>Finis.</p>
        <p>
          <placeName>Oeniponti</placeName>excudebat Rupertus Holler. Anno<date>1557</date>.</p>
      </div>
    </body>
  </text>
</TEI>