<TEI xmlns="http://www.tei-c.org/ns/1.0">
  <teiHeader>
    <fileDesc xml:id="gerstner-j-dissertatio">
      <titleStmt>
        <title>Dissertatio medica inauguralis de salubritate aquae purae ad longaevitatem , versio electronica</title>
        <author key="gerstner01">
          <name xml:lang="dt">Gerstner, Johann C.</name>
          <date>1713-1790</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>21 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>Dissertatio medica inauguralis de salubritate aquae purae ad longaevitatem</title>
            <imprint>
              <pubPlace>Innsbruck</pubPlace>
              <date when="1756">1756</date>
            </imprint>
          </monogr>
        </biblStruct>
        <bibl>TLMF, FB 3937</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1756">1756</date>
      </creation>
      <textClass>
        <keywords scheme="time">
          <term>Von der Gründung der Universität bis zur Aufhebung des Jesuitenordens (1773)</term>
        </keywords>
        <keywords scheme="genre">
          <term>Medizin</term>
          <term>Dissertationsschrift</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-10-08</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:gerstner01.latty2615221latty-lat1" xml:lang="lat">
    <body n="body1">
      <div n="div1">
        <head n="head1">Dissertatio medica inauguralis de salubritate aquae purae ad longaevitatem, habita
                in alma Caesareo-Lepoldina regio-archiducali Universitate Oenipontana a prenobili
                magnifico et excellentissimo domino Joanne Carolo Ant. Gerstnero, philosophiae et
                medicinae doctore, ac praexeos professore publico ordinario, cum ex decreto
                saluberrimae facultaris post exantlata solita examina ritu publico, ac solenni
                suprema medicinae doctoratus laurea dignissime condecoraretur praenobilis et
                excellentissimus dominus Josephus Maria Joannis Nepom, de Scrinci, patritius
                Pragensi philosophiae magister. Die 16 augusti anno<date n="date1">1756</date>.</head>
        <p n="p2">Superiorum permissu.</p>
      </div>
      <div n="div2">
        <pb n="pb1" xml:id="F1v"/>
        <pb n="pb2" xml:id="F2r"/>
        <p n="p3">Gloriosissimae coeli reginae, potentissimae mundi dominae, virgini deiparae
                Mariae.</p>
        <p n="p4">Praeter eam, quae cum universo humano genere in reparata salute a te, clementissima
                coeli, terraeque domina! Communis mihi uberrime impensa est gratia; alias iam ipsa
                incunabula mea; alias purelis; alias, easque expectatione mea, meritisque maiores
                excepti haec aetas mea; quas cum animo revolvo, earumque magnitudinem, numerum<pb n="pb1" xml:id="F2v"/>mea vero etiam demerita pensiculatius excutio, una haec me cura dies pene, noctesque
                omnes angit, ut erga ducem, principem, et auctorem fortunarum quantularumcunque
                mearum sat memor, gratusque iudicer. Atque ut palam, et ingenue, quod te minime
                late, fatear, haec me una invidia tangit, cum alios video sumptuosa templa; alios
                marmoreos, eburneosque colossos; alios aureas, argneteasque aras gloriosissimo
                nomini tuo exstruere, mihi hactenus nonnisi pusillum hoc, tenueque opus, in
                gratissimi animi significationem inscribere liceat. Erigit me tamen maternus tuus,
                benevolentiaeque plenissimus sinus, quem dona, votaque clientum non tam ex pretio et
                magnitudine, quam affectu, pensare novi. Quare ad sacratissimas aras tuas
                profundissime advoluto indulge! Has theses medicas adsternere, quas pietatis in te
                meae, observantiae, cultus, gratissimaeque memoriae monumentum sempiternum esse
                cupio.</p>
        <p n="p5">Clientum indignissimus</p>
        <pb n="pb6" xml:id="A1r"/>
        <p n="p7">Quam supervacaneum videri merito possit. A.A. si dicam de conatu illo,
                studiove, quo medici quam plurimi omnis fere retro aetatis inveniendo vitae quam
                diutissime protrahendae arcano insudarunt: tam iucundum vobis, atque optatum, nec
                minus utile fore confiso, si ex una parte vanissimas, ut cum magno Boerhaavio
                loquar, iactantias eiusmodi medicorum et remediorum, quae sub speciosis titulis
                lapidis philosophorum, tincturae auri, entis primi cedrini Helmontiani, elixirii
                proprietatis Paracelsi, aliorumque arcanorum ad longaevitatem commendantur, vobis
                ostendam; ex altera vero genuinum fontem aperiam, unde salutis vestrae aquas,
                certissimum, inquam, vitae ad ultimum usque terminum prolongandae subsidium
                hauriatis. Enimvero tantum abest, ut ver quadam ratione, aut experimentorum fide
                eiusmodi arcanum comprobatum habeamus, ut confidenter affiremm, illud divinae
                sapientiae, et bonitati repugnare. Num supremum conditorem vitae termonos mortalibus
                constituisse, et medium ad eosdem consequendos tantum medicis, atque ex tanto numero
                paucissi<pb n="pb1" xml:id="A1v"/>mis, aut ex ignaris medicinae ditioribus duntaxat, qui iactatum tale
                arcanum auri pretio sibi comparare possunt, concessisse, quis sanae mentis sibi
                persuadeat? Quis ita sentire ausit de infinita Dei sapientia et bonitate?</p>
        <p n="p8">Hac sola ratione, ut taceam plures alias, satis superque evictum puto, longaevitatis
                remedia alia non esse, quam quae mortalibus omnibus a Deo ter optimo maximo sunt
                concessa; res nimirum diaetaeticas, in quibus continuo versamur omnes, quotquot
                vivimus.</p>
        <p n="p9">Ex his ego rebus diaetaeticis unam duntaxat aquam puram depromam hodie, atque
                ostendam, eandem pro quotidiano potu, et temperamentorum diversitate prudenter
                adhibitam, moderate frigidam, princeps longaevitatis remedium esse, atque
                adiumentum; quia aptissimum conservandis quam diutissime conditionibus ad vitam
                requisitis solidorum, seu organorum: haec prima: liquidorum vitalium: haec altera
                orationis pars. Argumentum hoc (fateor) frigidum plane, et insipidum est, quia totum
                aquosum, ob inaestimabilem tamen vitae prolongandae thesaurum haud levidense,
                ratione proin, non gustu, diiudicandum.</p>
        <p n="p10">Antequam moriendi necessitatem mortalibus omnibus in prima creatione a supremo
                conditore velut implantatam, e cuius cognitione longaevitatis remedia deducenda
                sunt, vobis ante oculos ponam. A.A. Huic disquisitioni ad clariorem dicendorum
                intellectum genuinam mortis idaeam praemittendam duxi.</p>
        <p n="p11">Essentiam mortis si considero, una eademque est omnibus, cordis videlicet,
                arteriarum, totius sanguinis, fluidique<pb n="pb1" xml:id="A2r"/>nervei, quies irrevocabilis, hinc
                mutui commercii inter corpus et animam, unde humana dicitur vita nostra, dissolutio.
                Si causa mortis perpendo, mille sunt modi, mille figurae moriendi, ac tot veluti
                mortes, quot morbi, aut violentiae externae. Sed de morte morbosa et violenta hic
                verba facere alienum foret a propositi mei ratione. Mortem duntaxat naturalem in
                praesenti paucis delineabo, ut, quanta aquae vis sit ad eandem diutissime arcendam,
                ad oculum elucescat.</p>
        <p n="p12">Ut praetermittam inanes veterum hypotheses de causa mortis naturalis, humidi nempe
                radicalis consumptione, calidi innati dissipatione, flamulae vitalis cordis
                difflaminatione, ex ipsa structura partium corporis nostri solidarum per continuas
                vitae diuturnae actiones sensim mutata, scilicet, nimia tandem fibrarum rigiditate,
                densitate, inflexibilitate, vasculorum minorum ex minoribus vasculis constructorum
                contractione, increscente sensim immobilitate, rationem seu necessitatem naturalem
                mortis senilis inevitabilis petendam esse, facile profecto evincam. A.A. Si rationes
                modo proponendas acutiore mentis oculo perspexeritis.</p>
        <p n="p13">Omnis pars solida machinae humanae hydraulico-pneumaticae a sapientissimo conditore
                tam admirando constructa est artificio, ut es aliis minoribus constaret partibus,
                maiori quam simillimis, fibrae ex fibrillis, muusculi ex aliis minoribus et
                minoribus, vasa ex vasculis, donec ad ultima perventum fuerit. Id acutissimi
                anatomici, Malphigius, Ruyschius, Levvenhoekius, Hookius, aliique artificiosis
                partium divisionibus, ac liquorum in minutissima vascula inectioni<pb n="pb1" xml:id="A2v"/>bus ad oculum
                demonstrarunt. Haec autem partium corporis nostri in minores et minutissimas
                divisibilitas requirebatur necessario ad earundem flexibilitatem, flexibilitas ad
                motum vasorum et humorum; siquidem, ut rem exemplo declarem, arteria sanguinem, a
                corde propulsum, nec recipere potest, nisi dilatata, nec eundem per convergentium
                canalium angustias urgere, ac propellere, nisi constricta, et quod inde evidenti
                illatione consequitur, nullum exercere motum, seu actionem vitae, nisi flexilis,
                quia, ut talis arteria flexilis sit, seu dilatari possit, eius membranam non unam
                indivisibilem massam, sed ex aliis minoribus, ac facile flexilibus, vasculis totam
                fabricatam esse necesse est.</p>
        <p n="p14">Perspecta flexibilitatis vasorum ad vitam necessitate, ratio mortis naturalis in
                promptu est.</p>
        <p n="p15">Cor primorium vitae organum, quasi systole seu contractione sanguinem in omnia vasa
                sanguifera propellit. Idem motus humorum, a corde impulsorum, omnia vasa implet,
                renitentia urget, distendit. Vasa maiora, aucto per aetatem cordis vitaeque robore,
                a sanguine, in adeptis dimensionis suae terminum iam copiosiore, iam vehementius
                distenta, canales minores et minimos, qui maiorum membranas efficiunt, sensim
                comprimunt, expressis repetito compressu liquidis, exsiccant, impervios reddunt,
                consolidantque. Concretis itaque vasculis minimis, maioribus vero per auctam
                rigiditatem nimium angustias, imminuto sensim per vascula cereblli angustiora
                spirituum influxu, cor debile evacuando in vasa adeo resistentia ac contracta
                sanguini magis magisque impar, tandem penitus oppressum placidissime
                conquiescit.</p>
        <p n="p16">Hunc compressum attritumque vasorum minorum phy<pb n="pb1" xml:id="A3r"/>siologice demonstratum, ut
                rigiditatis senilis, ac in ea fundatae necessitatis naturalis moriendi causam,
                certissima illustrant observata in corporibus tam hominum, quam brutorum.</p>
        <p n="p17">In hominibus, qui duris manuum laboribus diu exercitati sunt, cutis crassa, callosa,
                in volis manuum quam aliam causam evidentius probat, nisi compressum attritumque
                cutis, et vasculorum eius? Ast quid alieno opus est exemplo ad dilucidandam
                veritatem, quam in suo quisque corpore suimet haurire oculis potest? Callosam cutis
                rigiditatem in plantis pedum intelligo, evidenti compressione per motum et pondus
                corporis incumbentis productam.</p>
        <p n="p18">In brutis seu senio confectis, seu duris aratri laboribus diu fatigatis, rigiditas
                carnium vix dentibus superanda non minus evidens effectus est attritus externi
                internique, vasa comprimentis, compingentis. Iam vero, ut ad dissertationis Scopum
                propius accedam, nemo vestrum ullus inficiabitur, id retardandae rigiditatis
                senilis, seu quod idem est, prolongandae vitae princeps remedium iure merito
                dicendum esse, quod rigifitatis causis diutissime, quam possibile est, arcendis par
                sit. At vero hanc vim salutarem aquae, communi omnibus elemento, a providentissimo
                conditore inditam fuisse, haud leviculis, opinor, argumentis contendam: dum eius
                virtutes conditionibus organorum et humorum ad impediendas rigiditatis causas
                requisitis, aptissimas, penitius examinabo, et quidem in prima hac parte virtutes
                aquae, quatenus solida seu organa respiciunt.</p>
        <p n="p19">Has inter virtutes aquae prima sese offert nobis virtus fibras leniens, seu emolliens
                summa. Corium rigidissimum,<pb n="pb1" xml:id="A3v"/>atque intractabile, soli aquae tepidae aliquamdiu
                immersum, mollescit brevi, quemadmodum etiam cito iterum rigescit exsiccatum. Cutis
                in plantis pedum indurata pediluvio tepido, per breve tempus applicato, emollitur.
                Cornua cervi durissima vapore aquae tepidae diuturniore emolliri penitus medicis
                potissimum est. Omitto complura alia experimenta: dum ex propositis evidenter
                liquet, mollitiem humani corporis a parte aquosa, humorum ferme unice dependere.</p>
        <p n="p20">Neque ab experimentis ratio physico-medica abdulit: habet enim aqua pura, nullisque
                inquinata notabili saltem copia heterogeneis (de hac tantum loquor) indolem
                blandissimam, insipidam, omnis stimuli salini, quo carnes animalium indurari
                experimentis oeconomicis constat, expertem, fibris facile adharentem, eas nihil
                irritantem.</p>
        <p n="p21">Si igitur directis adeo experimentis omnino tribuendum putetis. A.A. corpus externum
                aqua tepida laxari posse, quod pro iudicii vestri aequitate ac perspicacia a vobis
                mihi concedi sentio: eritne, qui neget aquae utilitatem ad corporis interni fibras
                strictas emolliendas, vasa contracta relaxanda, concretiones eorum praecavendas,
                potissimum ad impetum liquidi arteriosi, qui principalem causam agit vasa
                comprimentem, rigida efficientem, corde paululum laxato temperandum? Nec obstat
                salubritati emollienti aquae eius frigus moderatum, in propositione concessum,
                utpote quod claore ventriculi et intestinorum emendatur, antequam aqua has vias
                percurrerit: dum praeterea aqua temperate frigida ventriculum minus debilitat, quam
                tepida. Modo aqua etiam temperatissime frigida, corpore calefacto non hauriatur; quo
                casu non tantum aqua, sed etiam quivis alius potus actu frigi<pb n="pb1" xml:id="A4r"/>dus, licet
                potentia calidus, grave damnum corpori inferre facile potest.</p>
        <p n="p22">Humectans vis oli aquae propria est, et cum emolliente in effectu in partes solidas
                convenit, per id tantum diversa, quod humectatio solidorum praeter emollitonem simul
                involvat nova in vasis liquida aquosa, quae antea absuere; quae mutatio in
                emollitione solidorum per se considerata non contingit.</p>
        <p n="p23">Cum itaque soli aquae proprium sit humectare, consequitur, quod forte mirum vobis
                videbitur, nec vinum, nec cerevisiam, imo nec lac, aut aliud liquidum, quod simplex
                aqua non est, humectare, qua tale, seu per se, sed tantum per aquam in eo
                dominantem. Demonstratur facile: quia aqua lento calore evaporata, liquores praefati
                in sicca et solida corpora mutantur, teste experientia. Accedit quod aquosa
                exilissimos quosvis canales humectando emolliant, oleosis proin ad arcendam
                rigiditatem senilem quam longissime praehabenda: namque oleosa minimis vasis
                pervadendis plane inepta sunt, hosque canales obstruunt, ut Practicos non latet.</p>
        <p n="p24">Quid denique dicam de virtute aquae vasa omnia penetrante, aperiente? Campum hic
                suspicio demonstrandae ad retardandam rigiditatem senilem salubritatis aquae
                amplissimum. Argumentis physologicis, atque experimentis anatomicis, nec non
                observatis practicis, demonstratum habemus, dari in humano corpore plures vasorum
                convergentium series, cavitatis diametro decrescentes, quarum singulae
                proportionatum humorem vehunt, diametro vasis decrescentis respondentem, hinc
                tenuiorem, et tenuiorem. Sanguis ruber naturaliter tantum vasa sanguifera, seriem
                inter de<pb n="pb1" xml:id="A4v"/>crescentes vasorum series maximam permeat, vasa serosa, quae
                sanguiferis angustiora sunt, non intrat. Pariter serum, liquidum sanguine rubro
                notabiliter tenuius, tantum vasis setosis permeandis naturaliter aptum, vasa
                lymphatica utpote setosis minora, non ingreditur, uti nec lympha reliquas vasorum
                conicorum, seu convergentium series minores, seu decrescentes.</p>
        <p n="p25">Porro notatu dignum est, omnia corporis nostri vasa, inprimis minora, nisi a liquidis
                transfluentibus continuo distendantur, ac aperta serventur, collabi, seu potius e
                latere proprio constringi, sicque, concretis sensim parietibus concrescere. Ex quod
                id ego conficio: si series vasorum, quo magis decrescunt, eo exiliores, ac tandem
                exilissimae evadunt, etiam liquidum, quod easdem permeare possit, esse debet
                tenuissimum. Sequela evidens est, lumine rationis naturalis. Restat ergo
                demonstrandum, aquam puram liquorem esse omnium tenuissimum, hinc ad praecavendas
                quam longissimo tempore vasorum minorum concretiones, unde rigiditas senilis
                dependet, aptissimum. Etenim illud liquidum communi phylosophorum et medicorum
                consensu tenuissimum censetur, quod simplicissimum, seu homogeneum, unaque
                politissimu, blandissimum nempe, seu nihil scabrum, aut ramentosum est. Aquae purae
                simplicitatem seu homogeneitatem demonstrat eius indivisibilitas in particulas
                minores ab aqua distinctas. Aqua pura in tenuissimum vaporem resoluta semper aqua
                manet. Igne fortissimo ad sensum consumpta, si eius subtilis vapor laevigata
                cuiusdam obiecti superficie excipiatur, prior aqua apparet. Corporibus
                diversissimis, et durissimis mixta, dein artificio chemico iterum ex<pb n="pb1" xml:id="B1r"/>tracta,
                priorem indolem omni aquae propriam retinet. Verbo, nullo hactenus experimento
                excogitabili aquosae particulae corrumpi, id est in minores non aquosas dividi
                unquam poturere.</p>
        <p n="p26">Indolem aquae politissimam, seu nihil prorsus scabram, aut ramentosam, hinc
                blandissimam et sphaericam, id satis evincit: quia organa sensuum gustus et odoratus
                nihil prorsus afficit, sed inodora et insipida hinc nullo sale, aut sulphure
                praedita est: his enim particulis sublatis, aqua rosarum, violarum, aut quaecunque
                alia, etsi fragrantissima, omnem saporem ac odorem perdit, hinc simplex aqua
                evadit.</p>
        <p n="p27">Hanc de particularum aquearum superficie politissima veritatem omnium luculentissime
                confirmat experimentum magni ducis Hetruriae, a celeberrimo Boerhaavio in suis
                institutionibus chemiae notatum, quo aqua per poros globi, ex auro purissimo
                confecti, dein clauso exactissime orificio, praelo vehementissime compressi,
                transudare est visa. Quomodo (vos iudices aequissimos hac in re constituto A.A.)
                quomodo particulae aquae, si scabrae aut ramentosae fuissent, angustissimos auri
                omnium metallorum solidissimi poros pervasissent?</p>
        <p n="p28">Eidem sententiae suffragantur observata practica. In morbis convulsivis et
                spasmodicis universalibus, nec non particularibus renum in colica, calculo, spasmo
                hysterico viscerum abdominalium, saepe urina crystalli instar limpida, inodora, et
                insipida, verbo, simpliciter aquosa per constrictos renum canales secretorios
                transpressa evacuatur. Ratio harum observationum clara et palpabilis est: quia
                canales adeo constricti invalescentibus dein hisce morbis penitus occlu<pb n="pb1" xml:id="B1v"/>dendi,
                non nisi politissimam ac tenuissimam humorum nostrorum partem transmittere possunt,
                aquam nempe. Et cum vasa nostra ne collabantur, aliquis humor perenniter pertransire
                debeat, minima vero tenuissimus tantum permeare possit, veritas stat inconcussa,
                aquam liquidum esse omnium tenuissimum, ad minima quaevis vascula penetranda,
                emollienda, eorum concretiones impedienda, ac, quod in prima hac parte probandum
                erat, conditiones organorum, quae ad vitam requiruntur, quam diutissime conservandas
                aptissimum; nec minus etiam ad conditiones humorum vitalium, quod in altera parte
                nunc examinandum.</p>
        <p n="p29">Quodsi conditiones humorum, quae ad vitam robustam conducunt, ita etiam ad longaevam
                conferrent, lubens concederem, elixiriis vitae, proprietatis, aliisque iactatis
                arcanis, quae humorum impetum adaugent, posse vitam prolongari. Verum observata
                testantur fidissima, vitam robustissimam, seu duris continuo laboribus, aut motibus
                vehementioribus occupatam, seu calidis potibus aut remediis incitatam, nunquam
                admodum longaevum esse. Rationem huius observati in prima parte ostendi: quia ab
                eadem causa, aucto nimirum liquidi arteriosi, a corde impulsi, impetu, vasa maiora
                nimium distendente, minora comprimente, unde robus vitae dependet, etiam rigiditas
                senilis, ceu causa mortis naturalis, acceleratur. Quapropter quod conditiones
                humorum ad vitam requisitas in secunda hac parte attinet, in iis longaevitas
                quaerenda est, quae causas nimii humorum vitalium in vasa arteriosa impetus arcent
                continuo, avertuntque. Huius impetus vitalis validioris causae internae humorales ex
                legibus hydraulico-mechanicis eruuntur duae potissimu, den<pb n="pb1" xml:id="B2r"/>sitas nempe humorum,
                et plethora. Primum de densitate humorum, dein de plethora mihi est dicendum, et,
                quandtum ad easdem arcendas salubris aquae potus valeat, demonstrandum.</p>
        <p n="p30">Densitas humorum, uti aliorum corporum, est quantis massae, seu materiae, considerata
                ad volumen seu spatium, quod occupant. Densitate autem et celeritate aestimatur
                magnitudo motus, seu, ut mathematici loquuntur, consideratur in ratione composita
                massarum, et quadratorum velocitatum. Eadem proin regula etiam impetus humorum, a
                corde impulsorum, mensurandus, eoque maior censendus est, quo humores a corde
                impulsi sunt densiores, seu compactiores. Ad haec ex structura conica arteriarum, ac
                constanti lege machinae humanae hydraulicae constat, in homine etiam sanissimo
                sanguinem per extremas vasorum angustias cum naturali quadam difficultate traiici,
                hinc cordi naturalem poni resistentiam, et impetum humorum, a corde impulsorum,
                tanto magis augeri, quanto difficilius humores densiores, seu compactiores, in
                minimos globulos, qui solitarii per extremitates arteriosas transire debent,
                dividuntur.</p>
        <p n="p31">Pariter ex arteriarum pulsu certissimum es, maiore sanguinis impetu in vasa maiora
                eorum latera ab axi validius removeri, urgeri, premi, et minora vascula, per maiorum
                membranas contexta, naturali necessitate comprimi, exsiccari, consolidari. Unde
                recta ratione concludo, inter longaevitatis remedia illud inprimis numerandum esse,
                quod imepdiendae nimiae humorum densitati, seu quod idem est; conservandae
                diutissime eorum fluxilitati par sit.</p>
        <p n="p32">Iam (quae ineffabilis Dei bonitas est) conservandae de<pb n="pb1" xml:id="B2v"/>bitae humorum
                fluxibilitatis vim soli aquae a Deo ter optimo maximo fuisse inditam, brevi mecum
                sentietis A.A. ratione et experientia convicti.</p>
        <p n="p33">Elementum aquosum in omnibus corporibus etiam solidissimis contineri, nemo
                philosophorum contravertit. Ast eiusdem copiam in corporibus determinare soli norunt
                chymici, ac medici chemiae periti. Ossa viginti aliquot annorum tractu exsiccata,
                instar ferri dura, chemico igne dissoluta, dimidium aquae suppeditant. Experimenta
                vero, cum humoribus corporis humani facta, eosdem maximam partem aqua constare
                irrefragabili sensuum fide testantur. Celeberrimus Fridericus Hoffmannus in sanguine
                hominis sani tres fere partes liquidi, et unam solidi circiter (nam vicus et
                temperamentorum diversitas experimentorum successum quodamodo mutat) observavit: dum
                ex unciis sex et drachmis quinque snaguinis substantiae solidae unciam unam et
                drachmas septem, dein in alio experimento ex unciis septem et dimidia sanguinis
                substantiae solidae uncias duas, et drachmas duas extraxit. Illustris Boyle in
                historia naturali sanguinis ex eius unciis quatuor et drachmis quinque solidi unciam
                unam, drachmas tres, et grana 34 eduxit. Incomparabilis Boerhaavius in suis
                institutionibus chemiae cum sero sanguinis experimenta instituit, atque ex eius sex
                partibus quinque fere aquae limpidae destillando extorsit. Similibus experimentis
                urinas hominis sani examinarunt varii medici. Hos inter solertissimus Laurentius
                Bellini urinam hominis sani per varios densitatis gradus evaporando inspissavit,
                dein affusione quantitatis aquae, quae antea evaporata fuerat (mirum dictu) ad
                colorem denuo citrinum, statumque cuivis urinae naturali<pb n="pb1" xml:id="B3r"/>omni proprietate
                simillium, reduxit. Ex his, aliisque compluribus experimentis, quae brevitatis causa
                praetereo, liquet, opinor, fluxilitatem nostrorum humorum a sola aqua, particulis
                solidis intermixta, unice dependere, et ad reparandam, quae actionibus vitae
                quotidie difflatur, partem aquosam nostrorum humorum, eorumque impediendam
                densitatem, demonstratam maioris vitalis impetus causam, solum liquidum aquosum, nec
                vinum, nec cerevisiam, aliumve potum requiri, ac indicari. Reliquum est, ut
                plethoram alteram causam humoralem validioris liquidorum vitalium impetus, et
                peculiarem aquae ad eam praecavendam utilitatem paucis perpendam.</p>
        <p n="p34">Impetum aquarum motarum aucta earum copia, vel absoluta in iisdem numeo canalibus,
                vel respectiva in canalibus, quorum nonnulli occlusi vel angustati sunt, augeri,
                immutabilis hydraulicae lex est, nemini ignara, cui vel semel videre contigit
                machinam hydraulicam, et, obturatis nonnullis fistulis, auctum per alias adhuc
                pervias aquarum impetum, saltumque.</p>
        <p n="p35">Iisdem hydraulices legibus (non obstante cordis et vasorum vitali systole, ut
                primaria motus humorum causa) corporis etiam humani liquida subiecta esse probant
                directa in corpore etiam moraliter sano phoenomorum observata. In corpore sano omnis
                acrimoniae experte, sola plethora versus tempus venaesectionis consuetae pulsum
                naturaliter maiorem et velociorem efficit. Eadem plethora sine alio stimulo per
                auctum circulationis impetum in corporibus puris haemorrhagias salutares producit.
                Non minus luculenter impetus sanguinis venaesectione emissi gradatim decrescens
                monstrat leges<pb n="pb1" xml:id="B3v"/>plethorae hydraulicas. Atque ut paucis rem dicam, de qua hic
                potissimum agitur: impetus a plethora productus per maiorum vasorum distensionem
                nimiam minora comprimendo naturali necessitate sensim rigiditatem senilem corporibus
                inducere debet. Illud ergo (infero) quod plethoram praecavet, rigiditatem senilem
                arcet, vitam prolongat. Sed quid illus? Aio: sola diaeta legitima, atque ex ea
                potissimum aquae potus, quod ostendo.</p>
        <p n="p36">Pondus humani corporis, et molem humorum in statu etiam sano augeri vel minui
                proportionate ad incrementum vel decrementum excretionum, potissimum perspirationis,
                Sanctorius immortali posteriatis memoria dignissimus staticis experimentis
                demonstravit. Ex octo libris cibi potusque intra diem naturalem quinque circiter
                libras humoris perspirabilis difflatas notavit auctor praelaudatus, quod nemini
                mirandum videbitur, qui certam perpenderit experimenti Sanctoriani fidem, qua
                constitit, intra diem materiae perspirabilis semilibram circiter per solum os
                excretam fuisse, testantibus guttis in speculo ori admoto.</p>
        <p n="p37">Humor perspirabilis, qui guttatim in speculo collectus fuerat, omni experimento
                examinatus, liquidissima seu aquosa sanguinis pars, paucissimo elemento solido
                impraegnata, manifesto deprehendiur. Hoc quisquis attente considerat, ac virtutes
                aquae, vasa aperientem, et humores attenuantem, exacte trutinat, caecus profecto
                sit, qui potus aquosi utilitatem non videat, ad excretiones humorum, in primis
                perspirabilium, promovendas, et ita plethorae materiem identidem averruncandam.</p>
        <p n="p38">Haec quam vera sunt, aptaque, ut confido, ad demon<pb n="pb1" xml:id="B4r"/>strandam aquae purae
                salubritatem, eiusque potum vobis commendandum. A.A. Multo tamen efficaciora sunt
                ipsa veritatis exempla, ac viva testimonia, senes intelligo non paucos, atque ex iis
                etiam decrepitos, qui longaevitatem suam, et peculiare corporis animique robur, quo
                pollent, diuturno aquae potui in acceptis referunt. Ut taceam tempora antediluviana,
                et maximam longaevitatem illorum hominum sine potu vini: quis naturalem huius rei
                possibilitatem sibi persuaderi sinet, qui omnem hactenus vitam sine guttula aquae
                conservavit? Sed animadverto in plerisque vestrum contrarios motus, sensusque a meis
                longissime alienos. Quid (cogitant secum) salutis anchora, cynosura longaevitatis,
                aqua vitae praedicetur, latex aquosus, prima illa generis humani per diluvium ruina,
                illa putredinis concausa necessaria, illud caloris vitalis in senio iam elanguentis
                exterminium?</p>
        <p n="p39">O quanta mortalium sunt praeiudicia! Quanta vis sensuum, ad rationis usque
                obscurationem! Dico sincere, quod sentio: si aqua insipida non esset, osoribus aquae
                nihil certe noceret. Plus dico: affectatae sunt noxae, quas aquae adfingunt plurimi,
                qui tota vita anteacta vix labiis aquam tetigere, effectuum proin, quos producere
                posset, plane ignari. Dolendine sint, an ridendi eiusmodi homines, ambigo: hoc tamen
                scio, suismet illos decipi praeiudiciis, ac plurimos praemature iagulari, quos aquae
                potus longaevos servasset. Hydropicis videntur comparandi in eo, quod hydropicorum
                instar aquam falso vituperent, illud, quod Jonathas olim de pauculo melle degustato,
                de aqua dispari ratione ingeminantes: gustavimus paululum aquae (crediderim, sed
                plurimum vini) et ecce morimur aqua. Dein cum innumeris celeber<pb n="pb1" xml:id="B4v"/>rimis medicis
                fidenter assero, a Noemi temporibus incomparabili numero plures vini, quam aquae,
                diluvium suffocasse.</p>
        <p n="p40">Quod de humido, ut causa putredinis, obiicitur, huc plane non spectat: quia aquae
                potum ad retardandam mortem naturalem, non morbosam, commendavi. Insuper falso haec
                obiectio laborat supposito: ac si mortis, e morbo enatae, causa necessaria sit
                putredo. Namque putredo saepe mortem morbosam non antecedit, sed ipsius mortis
                effectus est.</p>
        <p n="p41">Vim aquae nimis refrigerantem, igniculos vitales alias in senibus non admodum
                copiosos, extinguentem, refutat quotidiana experientia: quot ego novi senes,
                septuaginta et plurium annorum, alares et vegetos, qui quotidie aquam etiam
                largiorem potarunt, imo frigidiusculam. Experientiae ratio solida ancillatur: nam
                vita senum aeque, ac iuniorum a circulo sanguinis, circulus a debita sanguinis
                fluxilitate seu tenuitate, tenuitas a sufficiente aqua particulis solidis sanguinis
                intermixta dependet. Quod ergo circulum sanguinis conservat, ipsam vitam conservat,
                seu calorem vitalem. Haec ego non ita dicta, aut a vobis intellecta velim, ac si
                senibus eam quam iunioribus, aquae quantitatem, aut nulla temperamentorum habita
                ratione, potandam esse existimem: cum non ignorem, liquidum aquosum, utpote
                pauciorem ignem continens, largius ingestum sanguinem humanum refrigerare. Alios
                audire mihi videor: innumeri sunt sedentarii, inprimis litterati, nec non artifices,
                atque etiam plebaei, sola manuum opera, eaque levissima, occupati, quibus aqua etsi
                moderatissime pota non potest non nocere, utpote omnis stimuli expers, hinc tarde
                canalem intestinalem percurrens, eundem alias in sedentariis debilem magis
                distendens, flatus producens, digestionem laedens.</p>
        <p n="p42">
          <pb n="pb1" xml:id="C1r"/>Tela haec, quam speciosa, ac fortia incautis videntur, tam facile enervantur
                obvertendo clypeum certissimae experientiae, ac solidae rationis. Constans hactenus
                experientia docuit, viros religiosos, maxime longaevos extitisse, non ob inediam ut
                forte nonnulli putant: quia eosdem divino servitio impares redderet, sed potissimum
                ob parciorem vini usum, praeprimis in religionibus rigidioribus, ubi vita agitur
                magis sedentaria ac contemplativa. Praeterea inter homines etiam ante diluvianos
                multi fuere sedentarii, senes connaturaliter debiles, quibus tamen omnibus aqua
                sufficiebat ad longaevitatem. Rationis trutina si obiectionem hanc examino, nihil
                prorsus contra sententiam meam probat, in qua sanis, non morbosis aquam commendavi,
                et quidem prudenter potandam, hinc parciorem sedentariis, senibus, natura
                tenerioribus. Inter sanos non sunt, quos moderata aquae copia laedit.</p>
        <p n="p43">Quapropter cum luculenter intellexeritis. A.A. aquam puram pro temperamentorum
                diversitate quotidie prudenter potam, moderate frigidam, conservandis quam
                diutissime conditionibus organorum et humorum, ad vitam requisitis flexibilitatis
                nempe, et permeabilitatis vasorum, fluxilitatis, seu tenuitatis, ac mediocris copiae
                humorum, aptissimam esse. Dubitabitis, quin in meam concedatis sententiam, enadem
                princeps esse longaevitatis remedium, atque adiumentum? Haud equidem ego ita haec
                velim intellecta, ac si omnem vini usum reiiciendum putem. Scio dari non paucos,
                qui, si non ad longaevitatem, uti in hunc finem plane non indigen, saltem ad quasdam
                actiones vitae usu vini indigeant moderato. Hos ego nequaquam carpo, sed tantum
                hortor, ut moderate vini copiae moderatum pariter aquae potum iugant, quo si<pb n="pb1" xml:id="C1v"/>ne
                longaevitatis praeiudicio carere non potest corpus humanum. Denique eos omnes, qui
                longaevitatis amore compulsi aquam aut solam, aut vino interpositam, potare
                statuerunt, obtestor sincere, ut in mensa eandem hauriant, Chylo dein intimius
                permiscendam, nec adeo cito difflandam; et mature hauriant, antqueam rigiditas
                vasorum invaluerit, nullis dein amplius remediis emollienda.</p>
        <p n="p44">Dixi.</p>
      </div>
    </body>
  </text>
</TEI>