<TEI xmlns="http://www.tei-c.org/ns/1.0">
  <teiHeader>
    <fileDesc xml:id="gerloni-b-auspicante">
      <titleStmt>
        <title>Auspicante Caesaris apud Tridentinos imperio carmen, versio electronica</title>
        <author key="gerloni01">
          <name xml:lang="it">Gerloni, Bartolomeo Carlo</name>
          <date precision="high">1759-1839</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>11 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>Auspicante Caesaris apud Tridentinos imperio carmen</title>
            <imprint>
              <pubPlace>Rovereto</pubPlace>
              <date when="1803">1803</date>
            </imprint>
          </monogr>
        </biblStruct>
        <bibl>TLMF, Dip. 661/8</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1803">1803</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Dichtung</term>
          <term>Gelegenheitsdichtung</term>
          <term>Hexametergedicht</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-98</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:gerloni01.latty2614826.latty-lat1">
    <body n="body1">
      <div n="div1">
        <head n="head1">Auspicante Caesaris apud Tridentinos imperio carmen.</head>
      </div>
      <div n="div2">
        <pb n="pb1"/>
        <lg n="lg2">
          <pb n="pb1"/>
          <l n="l2">Caesaris imperio moderas qui sceptra Tridenti,</l>
          <l n="l3">Praeses, et insomnes in publica commoda curas</l>
          <l n="l4">Dividis, et patris titulum mercaris amore:</l>
          <l n="l5">Auditu nostras, quaeso dignare camoenas;</l>
          <l n="l6">Quas licet exilis commendet gratia, fucus</l>
          <l n="l7">Attamen omnis abest: animi vernaque renident</l>
          <l n="l8">Candore, et relegunt almi vestigia veri.</l>
          <pb n="pb9"/>
          <l n="l10">Fausta dies adstat, fastis signanda lapillo</l>
          <l n="l11">Sardonyco. Incertae, queis dudum palpitat, umbrae</l>
          <l n="l12">Evanuere; manent nova certaque fata Tridentum.</l>
          <l n="l13">Iam commota suis exultat sedibus; aura</l>
          <l n="l14">Ventilat effusas per compita perque fenestras</l>
          <l n="l15">Lene faces, spissisque fluunt funalia guttis.</l>
          <l n="l16">Bracteolae hic hederae nuptae tolluntur in arcus:</l>
          <l n="l17">Contextoque biceps avis illic fulgurat igne:</l>
          <l n="l18">Pendula purpureis vel regis imago tapetis,</l>
          <l n="l19">Et redimita face invitat, pascitque popelli</l>
          <l n="l20">Circumfusi oculos; qui laxat plausibus ora.</l>
          <l n="l21">Undique lux gemino micat ordine, et undique flamma.</l>
          <l n="l22">Aemula quae Phoebo delet vestigia noctis.</l>
          <l n="l23">Pulvis sulphureus reserat evomit alvo</l>
          <l n="l24">Cartaceas animas, lateque fragore cientur</l>
          <l n="l25">Laetitiae bombi repetitis ictibus; ingens</l>
          <l n="l26">Circumstansque silex percussus ab aere mussat.</l>
          <l n="l27">Hic iocat, atque vagus volat, exiliti, atque rotatur</l>
          <l n="l28">Tinnulus, et crepitat, radiis vel sibilat undans.</l>
          <l n="l29">Quid plura? In plausus exultat fusa Tridentum,</l>
          <l n="l30">Quae videt annales crebescere honoris aviti:</l>
          <l n="l31">Occiduumque decus mitrae mutare corona</l>
          <l n="l32">Gestit: damnatque moras; animoque recursans</l>
          <l n="l33">Vitae ignava suae vestigia prima rubescit.</l>
          <l n="l34">Najades en Athesis redimitae tempora myrto</l>
          <l n="l35">Luxuriant choreis. Pater ipse inglorius ante</l>
          <l n="l36">Excitus annosam visus detergere frontem,</l>
          <pb n="pb37"/>
          <l n="l38">Laetitiaeque novae festos componere crines;</l>
          <l n="l39">Impatiens tantum faedus spe devorat Istri.</l>
          <l n="l40">Nil moror haud multos, mala quos tentigo perurit,</l>
          <l n="l41">Et quibus effroeni putruit iam mente salillum.</l>
          <l n="l42">Quae placuere illis, habeant nutantia coelo</l>
          <l n="l43">Castella, et lubrico substructas pulvere turre.</l>
          <l n="l44">Inde malum potuit deferri nomen ad aulam,</l>
          <l n="l45">Urbis et innocuae furvos augere susurros.</l>
          <l n="l46">Illinit obscuras livoris sepia pennas</l>
          <l n="l47">Bifrontis famae, mireque nigrescit eundo.</l>
          <l n="l48">Caesaris ast vix vix delibat limina, en adstat</l>
          <l n="l49">Byssinghen; valide qui difflans criminis umbras,</l>
          <l n="l50">Adspectu ingenuae lucis mendacia nudat.</l>
          <l n="l51">Ferre pedem retro, squalere rubore repulsae</l>
          <l n="l52">Visa, modo lunae latratu cornua pulsant.</l>
          <l n="l53">Hunc memorare nefas, quin plurima corde voluptas</l>
          <l n="l54">Effluat, et nostras exornatura tabellas,</l>
          <l n="l55">Gestiat ingratas avertere longius umbras.</l>
          <l n="l56">Bissinghen, communis amor, quem fata tulerunt.</l>
          <l n="l57">Cui virtus potior regno, cui plurima labro</l>
          <l n="l58">Flexanimis manat facundia, corde repostus</l>
          <l n="l59">Usque sedes, nomenque tuum regnabit in aevum.</l>
          <l n="l60">Adria ter felix, quo vindice laeta superbit.</l>
          <l n="l61">Sed ratio invidiae superest tibi nulla,Tridentum,</l>
          <l n="l62">Sospite Strobeio, qui veri assertor, et aequi</l>
          <l n="l63">Imperio annales illustrat, et auget amoris.</l>
          <pb n="pb64"/>
          <l n="l65">Hunc tenet alma fides: incoctum pectus honesto</l>
          <l n="l66">Fervet; et huic aures pronae, vultusque patentes.</l>
          <l n="l67">Aptior hoc nullus caeptam pertexere telam;</l>
          <l n="l68">Nullus et hoc maior solii vel Themidis Atlas.</l>
          <l n="l69">Non illum palpo, non auri urtica perurit,</l>
          <l n="l70">Nec rubigo caput; sed laeva in parte mamilla</l>
          <l n="l71">Rite salit, noscitque hominem; nec perlita melle</l>
          <l n="l72">Fallere labra valent; quins naso explorat acuto</l>
          <l n="l73">Virtutis speciem, cerebri pondusque bilibre,</l>
          <l n="l74">Omnigenae trudens sapientiae in abdita mentem.</l>
          <l n="l75">Da veniam, praeses, clauso si volvo labello</l>
          <l n="l76">Caetera; nam virtus, quae cor tibi divite vena</l>
          <l n="l77">Irrigat, insuavi concentu laudis abhorret.</l>
          <l n="l78">Sed mea grande sophos, plaususque silentia rumpunt.</l>
          <l n="l79">Si placeat superis, nobis tua numina longum</l>
          <l n="l80">Tradere; non aegre patimur divortia primi</l>
          <l n="l81">Ordinis. Alta tenes cordis, speratque Tridentum</l>
          <l n="l82">Auspiciis florere tuis. Miserere rogantis</l>
          <l n="l83">Urbis. Te patrem dicit: tibi vulnera mille</l>
          <l n="l84">Explicat, et lacero venit ad tua limina peplo,</l>
          <l n="l85">Scissa comas, fletuque genas perfusa tepente.</l>
          <l n="l86">Proh fatum! Pallas belli iactata procella,</l>
          <l n="l87">Pulsa domo hac illac vario discrimine fertur.</l>
          <l n="l88">Doctrinae omnigenae versae in stativa palaestrae,</l>
          <l n="l89">Extorresque magistri maerent fata parentis,</l>
          <l n="l90">Quae mendicata iam dudum victitat aede.</l>
          <pb n="pb91"/>
          <l n="l92">Queis postliminio caruit, remeare cathedras</l>
          <l n="l93">Te monstrante viam, possint. Et praemia calcar</l>
          <l n="l94">Aut honor ingeniis addant, medicusque propina</l>
          <l n="l95">Palladis exilii, qua languet, pharmaca vitae.</l>
          <l n="l96">Desidiae cultrix sic cerussata iuventus</l>
          <l n="l97">Terga dabit, putret qua matutina, tabernae,</l>
          <l n="l98">Et vespertina. Hi chartis, loculosve fritillo</l>
          <l n="l99">Excutiunt: alii pandunt miracula noctis,</l>
          <l n="l100">Atque impune secant. Stertit resupinus, et efflat</l>
          <l n="l101">Reliquias alter coenae rictuque patenti</l>
          <l n="l102">Eructant gerras alii sorbilla potantes.</l>
          <l n="l103">Interea mures corrodunt undique legum</l>
          <l n="l104">Codicem et huic pulvis ter quinquennalis adhaeret.</l>
          <l n="l105">Creticus hos servat libros ceu pendula muro</l>
          <l n="l106">Serica, vel tabulas pictas, et frigida signa.</l>
          <l n="l107">In loculis habita sapientia vel clamistris.</l>
          <l n="l108">Alea dum pernox patrem tenet, empta moneta</l>
          <l n="l109">Portat anus natae clam munera pronuba amoris:</l>
          <l n="l110">Intus adest: duri placantur munere postes.</l>
          <l n="l111">Ingenia amplexu foveant si praemia, leges,</l>
          <l n="l112">Doctrinas, artes, reviviscet honoris aviti</l>
          <l n="l113">Tentigo, crassae quae torpet subere mentis,</l>
          <l n="l114">Vel lubrica immoritur prostanti fornicis ori.</l>
          <l n="l115">Ut puri repetant prima incunabula mores,</l>
          <l n="l116">Sit Themis insomnis vindex: cecidisse lacertos</l>
          <l n="l117">Gaudeat urbs sceleri. Fulcimine nixa perenni</l>
          <pb n="pb118"/>
          <l n="l119">Succisis vitio nervis ad culmina tendit</l>
          <l n="l120">Firma salus populi, cognataque gloria regis.</l>
          <l n="l121">Sed mala temperies patriae non ultima nostrae</l>
          <l n="l122">Haec est. Immensum aes minime te praeterit urbis,</l>
          <l n="l123">Quo gravis, et titubans vix haeret poplite firma.</l>
          <l n="l124">Ni miserae occurras; pietas ni Caesaris adsit:</l>
          <l n="l125">Longum stare nequit: sensim languore fatiscet.</l>
          <l n="l126">Praeses, vera loquor; vesica nec ulla camoenas</l>
          <l n="l127">Inflat, nec phaleras adsciscit vana labello.</l>
          <l n="l128">Haec vera effigies, haec estque miserrima nostra</l>
          <l n="l129">Conditio. Primo, quaeso, ne crede colori.</l>
          <l n="l130">Divitias equidem spirant flabella, galeri,</l>
          <l n="l131">Amentum, pallae multitia, fibula, vestis,</l>
          <l n="l132">Quae scutulata solum longo sub syrmate verrit.</l>
          <l n="l133">His equite haud distat cerdo, nec sutor, aliptes.</l>
          <l n="l134">His mulier lambens patins livore togatas</l>
          <l n="l135">Macerat. Auricolis pendens dos; census adhaeret,</l>
          <l n="l136">Atque die festo portat patrimonia secum.</l>
          <l n="l137">Ingredere ast, sudes, ingredere limina: cerne:</l>
          <l n="l138">Qua iaceant, superest vix nudi sponda grabati;</l>
          <l n="l139">Atque illis maero tepet olla domestica farre.</l>
          <l n="l140">Lintea enim, pluteique, subucula, stagula prostat</l>
          <l n="l141">Pendula verporum, queis urbs scatet, ante tabernam.</l>
          <l n="l142">Foenoris heu! Nimium late grassatur hirudo.</l>
          <l n="l143">Devorat haec sensim patrimonia: fraena momordit</l>
          <pb n="pb144"/>
          <l n="l145">Impatiens legum, nebulasque offundit ocellis</l>
          <l n="l146">Lippis, obliquo lustrans altaria collo:</l>
          <l n="l147">Nescio quid, mussat, sub pollice diferit orbes,</l>
          <l n="l148">Fraxineaeque sonat fluxu pia dextra corollae.</l>
          <l n="l149">Improba, mechastor! Nequeunt sub pectore vulpes</l>
          <l n="l150">Occuluisse caput, turpisque volumina caudae;</l>
          <l n="l151">Quamquam fallacem praetoris viceris urnam.</l>
          <l n="l152">Quo me, musa, rapis? Prudentius attrahe lora.</l>
          <l n="l153">Dilatas sumet tanto de crimine poenas</l>
          <l n="l154">Themidis assertor praese; contagia neve</l>
          <l n="l155">Uberius serpant, vigilabat vindice nisu.</l>
          <l n="l156">Eja igitur, pietas, tibi qua praecordia fervent</l>
          <l n="l157">Et decus Augusti, cognatae et vulnera gentis</l>
          <l n="l158">Te moveant. Regi, cui nos nova adoptio fausto</l>
          <l n="l159">Omine devinxit, retege haec mortalia gnatum</l>
          <l n="l160">Vulnera, et ingeniti deerunt hud pharmaca amoris.</l>
          <l n="l161">Nos steriles rupes, alti nos undique montes</l>
          <l n="l162">Circumdant; ac vix toto semestre polenta</l>
          <l n="l163">Agricolae, et civis sterilis gleba implet ahenum.</l>
          <l n="l164">Hac sape mensa olim tantum flavebat agrestis;</l>
          <l n="l165">Nunc inter proceres fumat sociata tucetis.</l>
          <l n="l166">Bombicum et Bacchi nos foenore vivimus: hoc si</l>
          <l n="l167">Aere tollatur vel legis compede hebescat,</l>
          <l n="l168">Iam conclamatum est; iugulantque extrema Tridentum.</l>
          <l n="l169">Religio, puteal, mores, et Themidis urna,</l>
          <l n="l170">Desidiae, belli, coeli, telluris avarae</l>
          <l n="l171">Vulnera delebunt, nostris opobalsama morbis.</l>
          <pb n="pb172"/>
          <l n="l173">Sed, quo mentis inops nimio compellor ab aestu?</l>
          <l n="l174">Parce precor, Caesar, praeses. Quid flectere pronum</l>
          <l n="l175">In populos animum nitor? Quid garrula ineptis,</l>
          <l n="l176">Musa? Patent utriusque aures, animique. Levamen</l>
          <l n="l177">Ultro parat cognatus amor; monumentaque plura</l>
          <l n="l178">Munifici cordis flavescunt fructibus: haerent</l>
          <l n="l179">Plurima fota sinu, turgens velut embrio plantae.</l>
          <l n="l180">Non Phoebi Tripodes, fallacia numina Delphos,</l>
          <l n="l181">Aut aestus Pindi mendax, aditusque Sibillae</l>
          <l n="l182">Dant mihi fatidicos in regis viscera ocellos</l>
          <l n="l183">Trudere; sed, quam generoso pectore, virtus</l>
          <l n="l184">Includit, mihi Phoebus erit. Iam numine regis</l>
          <l n="l185">Fervet opus trutin; cudunt molimina vectes,</l>
          <l n="l186">Inconcussa quibus stet nostrae machina sortis.</l>
          <l n="l187">Stat tumidas iras Athesis, stat tundere cornu:</l>
          <l n="l188">Eluvies stagnantis aquae, incunabula ranae,</l>
          <l n="l189">Agricolae tumulus, rectum stat cogere in alvum</l>
          <l n="l190">Fluminis, obliqui correcto tramitis usu.</l>
          <l n="l191">Stat Cererem revocare Pado, quo transfuga, tantum</l>
          <l n="l192">Victa auro limis nobis arridet ocellis.</l>
          <l n="l193">Stat simul a coxis evellere brachia, torpent</l>
          <l n="l194">Quae, gravitantque soli non utile pondus;</l>
          <l n="l195">Quin potius sentina nefas, redolensque capistrum.</l>
          <l n="l196">Paucis; regis amor fatorum ignara Tridento</l>
          <l n="l197">Adiumenta parat, queis ad fastigia virtus,</l>
          <l n="l198">Atque salus populi properent. O plaudite, cives;</l>
          <l n="l199">Gaudete, o quicumque boni speratis agrestes,</l>
          <pb n="pb200"/>
          <l n="l201">Quorum amor est sobolis, studiumque nepotibus arva</l>
          <l n="l202">Incolere, et parvas ulmis attollere vites.</l>
          <l n="l203">Magna quidem tetigi; sed tu maiora capaci</l>
          <l n="l204">Mente agitas, et nos donis augere paratis</l>
          <l n="l205">Festinas, positumque putas in foenore munus.</l>
          <l n="l206">Felices properate dies. Tunc copia nostris</l>
          <l n="l207">Indivulsa comes considet moenibus. Ultro</l>
          <l n="l208">Gliscet amor gentis, factusque potentior aevo</l>
          <l n="l209">Aurea Saturni renovat saecla Tridento;</l>
          <l n="l210">Atque parens patriae, pacisque vocabere princeps.</l>
        </lg>
      </div>
      <div n="div3">
        <p n="p1">P. Barth. Gerloni publ. logicae prof. Tridenti.</p>
      </div>
    </body>
  </text>
</TEI>