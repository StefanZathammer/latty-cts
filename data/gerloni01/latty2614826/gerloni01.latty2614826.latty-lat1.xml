<TEI xmlns="http://www.tei-c.org/ns/1.0">
  <teiHeader>
    <fileDesc xml:id="gerloni-b-auspicante">
      <titleStmt>
        <title>Auspicante Caesaris apud Tridentinos imperio carmen, versio electronica</title>
        <author key="gerloni01">
          <name xml:lang="it">Gerloni, Bartolomeo Carlo</name>
          <date precision="high">1759-1839</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>11 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>Auspicante Caesaris apud Tridentinos imperio carmen</title>
            <imprint>
              <pubPlace>Rovereto</pubPlace>
              <date when="1803">1803</date>
            </imprint>
          </monogr>
        </biblStruct>
        <bibl>TLMF, Dip. 661/8</bibl>
      </sourceDesc>
    </fileDesc>
    <profileDesc>
      <creation>
        <date when="1803">1803</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Dichtung</term>
          <term>Gelegenheitsdichtung</term>
          <term>Hexametergedicht</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-98</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:gerloni01.latty2614826.latty-lat1:">
    <body>
      <div>
        <head>Auspicante Caesaris apud Tridentinos imperio carmen.</head>
      </div>
      <div>
        <pb n="2"/>
        <lg>
          <pb n="3"/>
          <l>Caesaris imperio moderas qui sceptra Tridenti,</l>
          <l>Praeses, et insomnes in publica commoda curas</l>
          <l>Dividis, et patris titulum mercaris amore:</l>
          <l>Auditu nostras, quaeso dignare camoenas;</l>
          <l n="5">Quas licet exilis commendet gratia, fucus</l>
          <l>Attamen omnis abest: animi vernaque renident</l>
          <l>Candore, et relegunt almi vestigia veri.</l>
          <pb n="4"/>
          <l>Fausta dies adstat, fastis signanda lapillo</l>
          <l>Sardonyco. Incertae, queis dudum palpitat, umbrae</l>
          <l n="10">Evanuere; manent nova certaque fata Tridentum.</l>
          <l>Iam commota suis exultat sedibus; aura</l>
          <l>Ventilat effusas per compita perque fenestras</l>
          <l>Lene faces, spissisque fluunt funalia guttis.</l>
          <l>Bracteolae hic hederae nuptae tolluntur in arcus:</l>
          <l n="15">Contextoque biceps avis illic fulgurat igne:</l>
          <l>Pendula purpureis vel regis imago tapetis,</l>
          <l>Et redimita face invitat, pascitque popelli</l>
          <l>Circumfusi oculos; qui laxat plausibus ora.</l>
          <l>Undique lux gemino micat ordine, et undique flamma.</l>
          <l n="20">Aemula quae Phoebo delet vestigia noctis.</l>
          <l>Pulvis sulphureus reserat evomit alvo</l>
          <l>Cartaceas animas, lateque fragore cientur</l>
          <l>Laetitiae bombi repetitis ictibus; ingens</l>
          <l>Circumstansque silex percussus ab aere mussat.</l>
          <l n="25">Hic iocat, atque vagus volat, exiliti, atque rotatur</l>
          <l>Tinnulus, et crepitat, radiis vel sibilat undans.</l>
          <l>Quid plura? In plausus exultat fusa Tridentum,</l>
          <l>Quae videt annales crebescere honoris aviti:</l>
          <l>Occiduumque decus mitrae mutare corona</l>
          <l n="30">Gestit: damnatque moras; animoque recursans</l>
          <l>Vitae ignava suae vestigia prima rubescit.</l>
          <l>Najades en Athesis redimitae tempora myrto</l>
          <l>Luxuriant choreis. Pater ipse inglorius ante</l>
          <l>Excitus annosam visus detergere frontem,</l>
          <pb n="5"/>
          <l n="35">Laetitiaeque novae festos componere crines;</l>
          <l>Impatiens tantum faedus spe devorat Istri.</l>
          <l>Nil moror haud multos, mala quos tentigo perurit,</l>
          <l>Et quibus effroeni putruit iam mente salillum.</l>
          <l>Quae placuere illis, habeant nutantia coelo</l>
          <l n="40">Castella, et lubrico substructas pulvere turre.</l>
          <l>Inde malum potuit deferri nomen ad aulam,</l>
          <l>Urbis et innocuae furvos augere susurros.</l>
          <l>Illinit obscuras livoris sepia pennas</l>
          <l>Bifrontis famae, mireque nigrescit eundo.</l>
          <l n="45">Caesaris ast vix vix delibat limina, en adstat</l>
          <l>Byssinghen; valide qui difflans criminis umbras,</l>
          <l>Adspectu ingenuae lucis mendacia nudat.</l>
          <l>Ferre pedem retro, squalere rubore repulsae</l>
          <l>Visa, modo lunae latratu cornua pulsant.</l>
          <l n="50">Hunc memorare nefas, quin plurima corde voluptas</l>
          <l>Effluat, et nostras exornatura tabellas,</l>
          <l>Gestiat ingratas avertere longius umbras.</l>
          <l>Bissinghen, communis amor, quem fata tulerunt.</l>
          <l>Cui virtus potior regno, cui plurima labro</l>
          <l n="55">Flexanimis manat facundia, corde repostus</l>
          <l>Usque sedes, nomenque tuum regnabit in aevum.</l>
          <l>Adria ter felix, quo vindice laeta superbit.</l>
          <l>Sed ratio invidiae superest tibi nulla,Tridentum,</l>
          <l>Sospite Strobeio, qui veri assertor, et aequi</l>
          <l n="60">Imperio annales illustrat, et auget amoris.</l>
          <pb n="6"/>
          <l>Hunc tenet alma fides: incoctum pectus honesto</l>
          <l>Fervet; et huic aures pronae, vultusque patentes.</l>
          <l>Aptior hoc nullus caeptam pertexere telam;</l>
          <l>Nullus et hoc maior solii vel Themidis Atlas.</l>
          <l n="65">Non illum palpo, non auri urtica perurit,</l>
          <l>Nec rubigo caput; sed laeva in parte mamilla</l>
          <l>Rite salit, noscitque hominem; nec perlita melle</l>
          <l>Fallere labra valent; quins naso explorat acuto</l>
          <l>Virtutis speciem, cerebri pondusque bilibre,</l>
          <l n="70">Omnigenae trudens sapientiae in abdita mentem.</l>
          <l>Da veniam, praeses, clauso si volvo labello</l>
          <l>Caetera; nam virtus, quae cor tibi divite vena</l>
          <l>Irrigat, insuavi concentu laudis abhorret.</l>
          <l>Sed mea grande sophos, plaususque silentia rumpunt.</l>
          <l n="75">Si placeat superis, nobis tua numina longum</l>
          <l>Tradere; non aegre patimur divortia primi</l>
          <l>Ordinis. Alta tenes cordis, speratque Tridentum</l>
          <l>Auspiciis florere tuis. Miserere rogantis</l>
          <l>Urbis. Te patrem dicit: tibi vulnera mille</l>
          <l n="80">Explicat, et lacero venit ad tua limina peplo,</l>
          <l>Scissa comas, fletuque genas perfusa tepente.</l>
          <l>Proh fatum! Pallas belli iactata procella,</l>
          <l>Pulsa domo hac illac vario discrimine fertur.</l>
          <l>Doctrinae omnigenae versae in stativa palaestrae,</l>
          <l n="85">Extorresque magistri maerent fata parentis,</l>
          <l>Quae mendicata iam dudum victitat aede.</l>
          <pb n="7"/>
          <l>Queis postliminio caruit, remeare cathedras</l>
          <l>Te monstrante viam, possint. Et praemia calcar</l>
          <l>Aut honor ingeniis addant, medicusque propina</l>
          <l n="90">Palladis exilii, qua languet, pharmaca vitae.</l>
          <l>Desidiae cultrix sic cerussata iuventus</l>
          <l>Terga dabit, putret qua matutina, tabernae,</l>
          <l>Et vespertina. Hi chartis, loculosve fritillo</l>
          <l>Excutiunt: alii pandunt miracula noctis,</l>
          <l n="95">Atque impune secant. Stertit resupinus, et efflat</l>
          <l>Reliquias alter coenae rictuque patenti</l>
          <l>Eructant gerras alii sorbilla potantes.</l>
          <l>Interea mures corrodunt undique legum</l>
          <l>Codicem et huic pulvis ter quinquennalis adhaeret.</l>
          <l n="100">Creticus hos servat libros ceu pendula muro</l>
          <l>Serica, vel tabulas pictas, et frigida signa.</l>
          <l>In loculis habita sapientia vel clamistris.</l>
          <l>Alea dum pernox patrem tenet, empta moneta</l>
          <l>Portat anus natae clam munera pronuba amoris:</l>
          <l n="105">Intus adest: duri placantur munere postes.</l>
          <l>Ingenia amplexu foveant si praemia, leges,</l>
          <l>Doctrinas, artes, reviviscet honoris aviti</l>
          <l>Tentigo, crassae quae torpet subere mentis,</l>
          <l>Vel lubrica immoritur prostanti fornicis ori.</l>
          <l n="110">Ut puri repetant prima incunabula mores,</l>
          <l>Sit Themis insomnis vindex: cecidisse lacertos</l>
          <l>Gaudeat urbs sceleri. Fulcimine nixa perenni</l>
          <pb n="8"/>
          <l>Succisis vitio nervis ad culmina tendit</l>
          <l>Firma salus populi, cognataque gloria regis.</l>
          <l n="115">Sed mala temperies patriae non ultima nostrae</l>
          <l>Haec est. Immensum aes minime te praeterit urbis,</l>
          <l>Quo gravis, et titubans vix haeret poplite firma.</l>
          <l>Ni miserae occurras; pietas ni Caesaris adsit:</l>
          <l>Longum stare nequit: sensim languore fatiscet.</l>
          <l n="120">Praeses, vera loquor; vesica nec ulla camoenas</l>
          <l>Inflat, nec phaleras adsciscit vana labello.</l>
          <l>Haec vera effigies, haec estque miserrima nostra</l>
          <l>Conditio. Primo, quaeso, ne crede colori.</l>
          <l>Divitias equidem spirant flabella, galeri,</l>
          <l n="125">Amentum, pallae multitia, fibula, vestis,</l>
          <l>Quae scutulata solum longo sub syrmate verrit.</l>
          <l>His equite haud distat cerdo, nec sutor, aliptes.</l>
          <l>His mulier lambens patins livore togatas</l>
          <l>Macerat. Auricolis pendens dos; census adhaeret,</l>
          <l n="130">Atque die festo portat patrimonia secum.</l>
          <l>Ingredere ast, sudes, ingredere limina: cerne:</l>
          <l>Qua iaceant, superest vix nudi sponda grabati;</l>
          <l>Atque illis maero tepet olla domestica farre.</l>
          <l>Lintea enim, pluteique, subucula, stagula prostat</l>
          <l n="135">Pendula verporum, queis urbs scatet, ante tabernam.</l>
          <l>Foenoris heu! Nimium late grassatur hirudo.</l>
          <l>Devorat haec sensim patrimonia: fraena momordit</l>
          <pb n="9"/>
          <l>Impatiens legum, nebulasque offundit ocellis</l>
          <l>Lippis, obliquo lustrans altaria collo:</l>
          <l n="140">Nescio quid, mussat, sub pollice diferit orbes,</l>
          <l>Fraxineaeque sonat fluxu pia dextra corollae.</l>
          <l>Improba, mechastor! Nequeunt sub pectore vulpes</l>
          <l>Occuluisse caput, turpisque volumina caudae;</l>
          <l>Quamquam fallacem praetoris viceris urnam.</l>
          <l n="145">Quo me, musa, rapis? Prudentius attrahe lora.</l>
          <l>Dilatas sumet tanto de crimine poenas</l>
          <l>Themidis assertor praese; contagia neve</l>
          <l>Uberius serpant, vigilabat vindice nisu.</l>
          <l>Eja igitur, pietas, tibi qua praecordia fervent</l>
          <l n="150">Et decus Augusti, cognatae et vulnera gentis</l>
          <l>Te moveant. Regi, cui nos nova adoptio fausto</l>
          <l>Omine devinxit, retege haec mortalia gnatum</l>
          <l>Vulnera, et ingeniti deerunt hud pharmaca amoris.</l>
          <l>Nos steriles rupes, alti nos undique montes</l>
          <l n="155">Circumdant; ac vix toto semestre polenta</l>
          <l>Agricolae, et civis sterilis gleba implet ahenum.</l>
          <l>Hac sape mensa olim tantum flavebat agrestis;</l>
          <l>Nunc inter proceres fumat sociata tucetis.</l>
          <l>Bombicum et Bacchi nos foenore vivimus: hoc si</l>
          <l n="160">Aere tollatur vel legis compede hebescat,</l>
          <l>Iam conclamatum est; iugulantque extrema Tridentum.</l>
          <l>Religio, puteal, mores, et Themidis urna,</l>
          <l>Desidiae, belli, coeli, telluris avarae</l>
          <l>Vulnera delebunt, nostris opobalsama morbis.</l>
          <pb n="10"/>
          <l n="165">Sed, quo mentis inops nimio compellor ab aestu?</l>
          <l>Parce precor, Caesar, praeses. Quid flectere pronum</l>
          <l>In populos animum nitor? Quid garrula ineptis,</l>
          <l>Musa? Patent utriusque aures, animique. Levamen</l>
          <l>Ultro parat cognatus amor; monumentaque plura</l>
          <l n="170">Munifici cordis flavescunt fructibus: haerent</l>
          <l>Plurima fota sinu, turgens velut embrio plantae.</l>
          <l>Non Phoebi Tripodes, fallacia numina Delphos,</l>
          <l>Aut aestus Pindi mendax, aditusque Sibillae</l>
          <l>Dant mihi fatidicos in regis viscera ocellos</l>
          <l n="175">Trudere; sed, quam generoso pectore, virtus</l>
          <l>Includit, mihi Phoebus erit. Iam numine regis</l>
          <l>Fervet opus trutin; cudunt molimina vectes,</l>
          <l>Inconcussa quibus stet nostrae machina sortis.</l>
          <l>Stat tumidas iras Athesis, stat tundere cornu:</l>
          <l n="180">Eluvies stagnantis aquae, incunabula ranae,</l>
          <l>Agricolae tumulus, rectum stat cogere in alvum</l>
          <l>Fluminis, obliqui correcto tramitis usu.</l>
          <l>Stat Cererem revocare Pado, quo transfuga, tantum</l>
          <l>Victa auro limis nobis arridet ocellis.</l>
          <l n="185">Stat simul a coxis evellere brachia, torpent</l>
          <l>Quae, gravitantque soli non utile pondus;</l>
          <l>Quin potius sentina nefas, redolensque capistrum.</l>
          <l>Paucis; regis amor fatorum ignara Tridento</l>
          <l>Adiumenta parat, queis ad fastigia virtus,</l>
          <l n="190">Atque salus populi properent. O plaudite, cives;</l>
          <l>Gaudete, o quicumque boni speratis agrestes,</l>
          <pb n="11"/>
          <l>Quorum amor est sobolis, studiumque nepotibus arva</l>
          <l>Incolere, et parvas ulmis attollere vites.</l>
          <l>Magna quidem tetigi; sed tu maiora capaci</l>
          <l n="195">Mente agitas, et nos donis augere paratis</l>
          <l>Festinas, positumque putas in foenore munus.</l>
          <l>Felices properate dies. Tunc copia nostris</l>
          <l>Indivulsa comes considet moenibus. Ultro</l>
          <l>Gliscet amor gentis, factusque potentior aevo</l>
          <l n="200">Aurea Saturni renovat saecla Tridento;</l>
          <l>Atque parens patriae, pacisque vocabere princeps.</l>
        </lg>
      </div>
      <div>
        <p>P. Barth. Gerloni publ. logicae prof. Tridenti.</p>
      </div>
    </body>
  </text>
</TEI>