<TEI xmlns="http://www.tei-c.org/ns/1.0">
  <teiHeader>
    <fileDesc xml:id="vannetti-c-sermones">
      <titleStmt>
        <title>Sermones habiti a Clementino Vannettio apud sodales litterarios Roboreti, quum esset ei sodalitati a secretis, versio electronica</title>
        <author key="vannetti01">
          <name xml:lang="dt">Vannetti, Clementino</name>
          <date precision="high">1754â€“1795</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>74 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>Sermones habiti a Clementino Vannettio apud sodales litterarios Roboreti, quum esset ei sodalitati a secretis</title>
            <imprint>
              <pubPlace>Pavia</pubPlace>
              <date when="1792">1792</date>
            </imprint>
          </monogr>
        </biblStruct>
        <bibl>TLMF, Dip. 428/6</bibl>
      </sourceDesc>
    </fileDesc>
    <profileDesc>
      <creation>
        <date when="1792">1792</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Beredsamkeit</term>
          <term>Redensammlung</term>
          <term>Sermones</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-29</date>
        <name>Johanna Luggin</name>
      </change>
    </revisionDesc>
  </teiHeader>
  <text>
    <body>
      <div>
        <head>Sermones habiti a<persName>Clementino Vannettio</persName>apud sodales litterarios Roboreti, quum
                esset ei sodalitati a secretis. Ticini. Excudebat Ioseph Bolzanius. Anno<date>1792</date>.
                Censoribus rei litterariae permittentibus.</head>
      </div>
      <div>
        <pb n="2"/>
        <pb n="3"/>
        <head>I.</head>
        <head>Anno<date>1787</date>, 11 calendas iulias. Placonide praeside, mentore Flaciano, censoribus.</head>
        <p>I.</p>
        <p>Quum scriptorum meorum, quod vobis in praesens recitarem, haberem sane nihil, nollem
                autem, ut sum natura paullo loquacior, prater consuetudinem silentio uti, persuasi
                mihi ipse, rem gratam universo coetui me facturum, si quis librorum hoc intervallo
                sodalitati nostrae missum esset, quam brevissime, et sine ullo prorsus exordio ad
                vos referrem.</p>
        <p>II.</p>
        <p>Libellum igitur Oeniponto ad nos misit<persName>Antonius Sterzingherius</persName>, theologiae, et
                eloquentiae sacrae professor (si ullum inter sacram, profanaque eloquentiam
                discrimen esse potest) una cum litteris humanissimis, quibus amicitiam nostram
                petebat, vel potius societatem. Est autem libellus ipse germanico sermone scriptus,
                quippe quem auctor, mulierum, quae illas regiones incolunt, ac prae<pb n="4"/>sertim
                nutricum caussa composuerit. Agitur enim in eo de abluendis lustrali aqua
                infantibus, neque id tamen adeo leviter, ac ieiune explicatur, ut non multa
                occurrant, quae operae pretium sit legere. Hoc enim etiam propositum fuit
                Sterzingherio, ut qui quaque ecclesiae aetate abluendi ritus viguerint, simplici
                quodam, atque aperto orationis genere exponeret. Itaque et si nihil novi liber iste
                contineat, hoc ipso tamen germanis illis theologis videtur esse opportunus, quod
                vetera instituta, quae sine multa variaque lectione cognosci nequeunt, summatim
                collecta sub oculos ponit. Hic vero admirari vos arbitror, sodales ornatissimi, quod
                de libro germanica lingua scripto tam multa, tam explorate disseram. Itaque ne me
                germanum repente factum esse putetis, quod profecto nolim, primum quidem sic habete:
                librum illum me nunquam legisse; deinde quidquid de eo praedicem, ex altero censore
                nostro Flaviano<note place="foot" xml:id="ftn1" n="1">
            <p rend="footnote text">Vero
                        nomine<persName>Valeriano Malfatto Roboretano</persName>, Volni discipulo, Tartarottorum
                        amico.</p>
          </note>viro doctissimo accepisse, qui quidem istum sodalitatis
                nostrae candidatum diplomate impertiendum existimavit.</p>
        <p>III.</p>
        <p>Porro idem honos tributus est Ferdinando Stegherio ecclesiasticae historiae
                professori, qui et ipse libellum, sed latinum quo<pb n="5"/>eius historiae studiosi
                initiari possint, Vienna Vindelicorum ad nos misit, specimen doctrinae suae, ac
                petitionis indicem non obscurum. Scitote igitur opus esse cum eruditum, tum auctoris
                cuiusdam iudicii, libertatisque plenum minimeque praeiudicatis opinionibus
                infuscatum, atque in suo genere absolutum. Quum enim plures omni tempore extiterint
                ecclesiasticarum rerum scriptores, ut difficillimus iam sit optimorum delectus; id
                ipsum praestat hic liber, ut quantum eorum cuique tribui debeat, cognoscas, atque
                ideo quemlibet utiliter legas. Praepositis enim certis quasi legibus, quibus vera a
                flasis, res gestae a commentittis, priscae, atque universales ecclesiae
                consuetudines a recentioribus, peculiaribusque secernantur; ad harum ipsarum legum
                severitatem de cuiusque historici fide, diligentia, acumine iudicium Stegherius
                facit: quumque ab<persName>usebio Caesarensi</persName>, qui princeps res christianas litteris
                consignavit, initium ducat, usque ad eos, qui proxime scripserunt, ne haereticis
                quidem exceptis, ita descendit, ut de unoquoque ea pronuntiet, quae ab amoris atque
                odii significatione abhorreant, veritati consentanea videantur.</p>
        <p>IV.</p>
        <p>Atque haec vobis attuli e<placeName>Germania</placeName>; ex<placeName>Italia</placeName>vero nostra pauciora quidem afferam,
                sed multo elegantiora, atque adeo meras ele<pb n="6"/>gantias, merosque lepores. Etenim<persName>Francisca Robertia</persName>, lectissima atque ornatissima femina, quae ab hinc triennium in
                nostra sodalitatem cooptata fuit, quum<persName>Francisci Petrarchae</persName>Africam, quae novem
                latinis libris continetur, italicis versibus interpretati instituerit, primumque iam
                librum conversum vulgaverit, huius ipsus exempla tria Patavio ad me dedit, quorum
                unum sodalitati suis verbis exhiberi per litteras iussit. De quo quidem libro etsi
                iam antea magna quaedam praeconia in Romanis Ephemeridibus legeram, tamen quum ipsum
                ruri superiore mente irriguo in pratulo sedens evolverem, ea sum affectus
                admiratione, ut constituerim, ipsas illas Romanorum laudes operis praestantia
                superari. Nec vero quum hoc dico, de poeti dumtaxat loquor, sed etiam de iis scriptis,
                quae sunt poeti praeposita. Quid enim epistola illa, qua librum Camillae Ioanelliae
                matronae gravissimae dedicat, potest esse limatius, urbaniusque? quae et sententiis
                floret nobilissimis, neque in ea vitia, quae officiosas eiusmodi epistolas comitati
                solent, usquam incurit. Iam quanta in praefatione iudicii vis! Quam apta eruditio!
                Quae sermonis elegantia! Qui lepos! Quae festivitas! Quam preclare ibi differit de
                toto poemate Robertia! Quam vere ostendit hunc honorem<persName>Petrarchae</persName>iamdiu ab<placeName>Italia</placeName>deberi, ut cius Africam, summorum<pb n="7"/>praemiorum olim ipsi conciliatricem, dein
                neglectam, ab oblivione, atque a tenebris vindicent!</p>
        <p>V.</p>
        <p>Nolite vos tamen, sodales, nostrorum hominum pigritiae succensere; quin imo, si me
                auditis, huic ipsi gratias agite, quod talem provinciam Robertiae potissimum
                reservarit. Etenim sic habete, primum hunc eiusmodi poematis librum quo Publius ille
                Scipio, qui agnomen ex devicta<country>Africa</country>invenit, celebratur, eo modo ab ingeniosissima
                muliere esse redditum, ut iure arbitrer, fore, ut<persName>Petrarcha</persName>ipse, si leget, nec alia
                lingua, nec aliter scripsisse se vellet. Sed merito factum puto, ut quae Thuscorum
                poetarum optimum lustrare voluit, hoc studii fui, gratique animi praemium ab musis
                referret, ut eum ipsum illustrando aequaret. Musae enim omnes, medius fidius,
                Robertiae adfuerunt, quum tales versus, tam grandes, tam suaves, tam candidos
                exararet, eamque materiam, quam ille poeticae restitutor repererat, ac prout illa
                ferbant tempora, latino carmine exequutus fuerat, tam scite expoliret, ornaret,
                illuminaret. Vere enim affirmabo, nullum in toto libro esse locum, qui servilem
                interpretis metum, ac laborem ostendat, contra etiam expeditissima esse omnia,
                maximeque incitata, acria, sublimia. Nam ut nihil dicam, quam<pb n="8"/>splendide Robertia
                exordiatur, quam graphice mutua<placeName>Carthaginis</placeName>, et<placeName>Romae</placeName>odia describat, quam vividis
                coloribus Scipionis ingenium depingat; qui potuit aut huius imperatoris nocturnum,
                divinumque ad superos volatum elegantius, diertiusque adumbrare, aut sapientissima
                illa ab eius patre, atque avunculo in flammantium stellarum orbibus cum eo habita
                colloquia illustrius, gravius, magnificentius exponere?</p>
        <p>VI.</p>
        <p>Quae quum ita se habeant, si quidem verum est, earum rerum quae in terris fiunt,
                famam etiam ad beatas Elysiorum sedes penetrare (nihil enim prohibet in re poetica
                poetarum more loqui) qua tandem voluptate affectum iri putatis<persName>Lauram</persName>illa
                Avenionensem, quum audierit, inventam aliquando esse feminam, quae<persName>Petrarchae</persName>suo
                communi totius sexus nomine gratiam referret? Equidem videre iam illam mihi videor
                laetissimo in myrteto alacriter amatori occurentem, verbisque Hyblaeo melle
                dulcioribus tantos honores gratulantem. Ipsum vero<persName>Petrarcham</persName>qua laetitia perfundi
                oportet, quo studio incendi in Robertiam! quem quidem, etiam illud optaturum esse
                arbitror, ut latina eius Africa depereat, remeneat thusca, quo magis apud posteros,
                adempta conferendi facultate, quoniam ex<pb n="9"/>aliena lingua translata sere deteriora
                esse solent, latini poematis opinio, ac desiderium ex ipsa thusci pulchritudine
                augeatur. Sed quidquid est horum, non enim scire plane licet quid illic apud Elysios
                agatur, nos interim gratulemur tam doctae matronae, virorum studia non sui sexus
                mollitias sequutate, eamque cohortemur, ut et reliquos octos libros ad hoc exemplum
                convertat, atque in eo dumtaxat<persName>Petrarcham</persName>ne aemuletur, quod ille Africam suam
                multis demum post annis ad exitum, finemque perduxit.</p>
        <p>VII.</p>
        <p>Ac quoniam vobis tam multa de Robertia sum loquutus, non videor mihi sine flagitio
                praeterire posse, quin et de Baptista Robertio, homine arcta illi cognatione
                coniuncto, aliquid dicam. Et si quid possum dicere, quod non sit vobis quam
                notissimum? Facit enim iam pridem singulare viri ingenium, atque excellens doctrina,
                ut eius nomen tota Italia summis laudibus celebretur, atque eorum, quae ab ipso
                fiant, nihil obscurum, nihil inglorium esse possit. Itaque neminem vestrum ignorare
                arbitror, quanta in eo sit tum nostrarum, tum latinarum litterarum intelligentia,
                quam multiplex, ac recondita eruditio, quantus in scribendo nitor, quam magna etiam
                ligatae orationis facultas; qui ut cetera eius scripta sane elegantissima
                praetermittam, Aesopicas quoque<pb n="10"/>fabulas Italorum primus variis modis atque
                numeris scribere est aggressus. Quibus fabellis nescio equidem quid lepidius
                excogitari possit, quid amoenius, quid purius. Nihil igitur amplius de Robertio
                dicam, nisi id, quad gratia haec ipsa dixi, me scilicet vobis esse auctorem, ut
                clarissimum hunc virum ultro in numerum vestrum adsciscere ne dubitetis; nam
                profecto ne ipsa quidem Robertia videtur mihi in ea sodalitate libenter esse posse,
                a qua is absit, qui sit illi cum sanguine, atque amore, tum ipso studiorum genere
                coniunctissumus. Ambo enim easdem litteras amant, iisdem excellunt, ut eos gratuae
                ipsae eodem in ludo ad omnem elegantiam instituisse videantur.</p>
        <p>VIII.</p>
        <p>Sed quando consilium vobis dare coepi, duos etiam nominabo hoc eodem honore, mea
                sententia, dignissimos, Lauretium Barottum ferrariensem, et Iosephum Quirosium
                hispanum, quorum alter aliquot civium suorum vitas ab Andrea Barotto eius patre
                elegantissime, accuratissimeque conscriptas, ac editas diserta ad pontificem
                epistola, et erudita praefatione instruxit, iamque aliorum quorundam civium facta
                pariter illustrare ispe coepit: alter quum iuri civili sit deditus, commentationem
                quandam in eo genere vulgavit, doctam. Acutam, vis, ac ponderis plenam. U<pb n="11"/>terque
                autem ingenio est acerrimo, iudicio maximo, scientia singulari, summo studio, usu
                incrdibili, opinione praeclara. Quirosius etiam, quum in patronorum numero sit, hoc
                habet vel omnino peculiare, vel commune cum paucis, quod et bonus vir est, et bene
                latine scribit. Hos igitur si vobis, sodales optimi, pro vestra humanitate ultro
                adiungendos censueritis, rem feceritis et mihi iucundam, et his ipsis honorificam,
                et vobis omnibus sine ulla dubitatione gloriosam.</p>
        <p>IX.</p>
        <p>Verum sentio, me quadam sermonis voluptate captum, non modo lapsum esse longius, quam
                debueram, sed plura etiam vobis exposuisse quam initio promiseram. Et tamen videte,
                quam patientes vos arbitrer: tantum enim abest, ut veniam a vobis petam, ut ne abire
                quidem vos ante permittam, quam mechanicas quasdam Marci Antonii Ianesinii
                solertissimi viri ad nos litteras meumque ad illas, vel potius mentoris nostri<note place="foot" xml:id="ftn2" n="2">
            <p rend="footnote text">
              <persName>Clementis Baronii
                        Cavalcabovii</persName>
            </p>
          </note>responsum recitavero. Mechanicas autem dixi
                litteras, quia in eis agitur de machina astronomica, quam Ianesinius excogitavit,
                construxitque on ad coelestem descriptionem eam, quam<persName>Copernicus</persName>invenit, quaeque
                apud sanos omnes probatur, sed ad veterem quan<pb n="12"/>dam, qua terrae huic nostrae
                diurnus dumtaxat motus tribuitur, annuo illo altero, cuius ope tot siderum non re,
                sed specie regredientium, stantium, abberrantium motus perfacile explicantur,
                importunissime adempto. Nunc igitur, quaeso, attendite: summam enim viri industriam
                cognoscetis, quam tamen si quidem mentori assentiemini, melius collocari
                cupietis.</p>
      </div>
      <div>
        <pb n="13"/>
        <head>II.</head>
        <head>Anno<date>1777</date>, 6 calendas ianuarias mentore Praeside, mentore Flaviano, censoribus.</head>
        <p>I.</p>
        <p>Videmini mihi, sodales, ita animati huc advenisse, ut nonnihil mihi succenseatis,
                quod et conventum eum, qui quotannis postremus sub autumni initium haberi solet,
                nullus indixerim, et ruri quatuor ipsos menses absuerim. Equidem intelligo haec esse
                eiusmodi, ut apud eos, quibus mea ratio non sit perspecta, notam aspergere mihi
                aliquam possint cum negligentiae, tum desidiae. Verum mihi credite homini minime
                mendaci, ita longe ab utraque absum, ut nemo vestrum fortasse magis. Ignoscite,
                quaeso, si confindentius dixi; ut enim quisque culpa maxime vacat, ita loqui solet
                audacissime. Etsi id ipsum nunc quaeritis. Sic igitur habete, quibus diebus
                advocandus fuerat postremus ille conventus, per eos ferme dies quum et maximi
                calores essent, et eo morbi genere civitas vexaretur, a quo mihi<pb n="14"/>iure metuerem,
                coactum esse me valetadinis gratia in Iserianum confungere. Itaque quum caussam
                haberem sonticae simillimam, ac paene parem, putavi, facilem mihi fore excusationem,
                quod me vobis diutius conservare voluissem. Nam quod illic tamdiu sum commoratus,
                non nego equidem, summam illam divini ruris amoenitatem me in primis detinuisse;
                quae si culpa est, nolite, amabo, ad illos collese accedere, nam facile in ea
                incurretis; sed idem affirmo, me nunquam minus otiosum fuisse, nunquam tam studiose,
                tam multa, tam secundo Apolline scripsisse, quam quum proxime ruri essem. Et vero
                qui fieri aliter poterat? Eram totos dies cum Paulo Botto poeta facili et festivo:
                habebam etiam<persName>Iosephum Malisanam</persName>
          <note place="foot" xml:id="ftn3" n="3">
            <p rend="footnote text">Venetum e dominicana familia, qui legum sacratum
                        scientiani tridenti professus fuerat.</p>
          </note>virum plane singularem,
                atque eo ingenio praeditum, ut ad id unum, quodcumque agat, factus esse videatur.
                Cum igitur multum operae ambulationibus, ludis, iocis, tum vero plurimum litteris
                tribuebamus. Nulla dies abitat, quin et legeremus aliquid, et scriberebus, quum
                praesertim alius alii exemplo esset, atque omnes simul agrorum, nemorumque
                viriditas, atque alta secessum quies excitaret. Sed necesse non habeo omnia vobis
                narrare; alioqui nova atque ante hanc diem inaudita commen<pb n="15"/>ta proferre possem,
                quae nostrae rusticationi debeantur. Nunc ne putetis (videte quam suspiciosos vos
                arbitrer) privatis dumtaxat studiis me indulsisse, illa vobis referre statui, quae
                hoc intervallo e<placeName>Germania</placeName>, ulterioque<placeName>Italia</placeName>ad nos pervenerunt. Sed antequam id
                facio, peto a vobis, ut iram, si quam huc in me quasi in hominem negligentem
                attulistis, omnem illico deponatis, quod quo facilius impetrem, brevissimum me fore
                polliceor.</p>
        <p>II.</p>
        <p>Duo igitur fuere omnino hominum genera, a quibus aliquid acceperimus, unum eorum, qui
                in nostram sodalitatem adscisci cupiebant, alterum eorum, qui iam pridem adsciti
                fuerant. Ad primos quod attinesi,<persName>Camillus Volta</persName>mantuanus una cum epigrammate<persName>Metastasio</persName>inscripto poematium ad nos misit, quo<persName>Mariae Theresiae</persName>Augustae laudes
                persequebatur, ita eleganter, atque eo verborum, et sententiarum splendore, ut
                sodalitatis principes dignum censuerint, qui nostro diplomate ornaretur. Haud pari
                successu usus est<persName>Simon Damaschius</persName>
          <note place="foot" xml:id="ftn4" n="4">
            <p rend="footnote text">Quae ita scripta invenerit, sciat lector haud vera
                        esse nomina.</p>
          </note>, qui comoediam prosa oratione scriptam, cui patri
                sapienti nomen indiderat, nobis reddendam curavit, de qua ego ad censores<pb n="16"/>diligentissime retuli. Erat autem ita composita, ut a vulgaribus amorum illecebris
                discederet, habebatque personas cum ad delectandum, tum ad docendum mirifice
                appositas; nam et boni, sedulique patris, et filii paulo quidem negligentioris, sed
                qui facile ad frugem revocari posset, et oppido ridiculi adolescentis, amici
                perliberalis, et duarum sapientissimarum mulierum mores in ea pingebantur. Verum
                quum ipse fabulae cardo atque exitus in mendacio esset positus, idque mendacium a
                patre proficisceretur, qui et primarum erat partium, et sapiens inducebatur, ab
                eoque filii ad officium reditus, omniumque rerum mutatio penderet; quumque et
                alterius mulieris sapientia paullo nimium exaggerata videretur, ut etiam patris
                obrueret, et sermones argutis sensiculis praeter naturam redundarent, neque esset in
                oratione notoris satis, ut alia quaedam peccata omittam, diploma auctori non est
                missum. Id enim, mihi credite, sodalitatis dignitas postulat, ut nemo, nisi qui
                eiusmodi ingenii specimen dederit, quod iudicis arguti acumen non reformidet, in
                vestrum numerum adsciscatur. Hoc etiam leges nostrae praecipiunt, quas quum iidem
                conderent, qui hanc sodalitatem condiderunt, illud unum profecto spectarunt, ut eius
                cum decori, tum etiam incolumitati consulerent. Habemus, so<pb n="17"/>dales bene multos,
                eosque doctos nulla re minus, quam numero egemus. Retineamus igitur, vel potius
                revocemus instituta maiorum, ullosque homines dimittamus, ex quorum cooptatione
                nihil ad ipsos verae laudis, ad nos plurimum est dedecoris perventurum.</p>
        <p>III.</p>
        <p>Quamquam nolite me ita severum existimare, ut ne ipsam quidem repussam quacumque
                ratione leniendam putem, ego vero vel maxime, idque etiam nuper re ipsa declaravi.
                Nam quum<persName>Carolus Rotteguntus</persName>natione germanus libellos aliquot theologicos sane
                ineptos diplomatis impetrandi gratia misisset, eosque<persName>Antonius Sterzingherius</persName>commendatitiis litteris esset prosequutus, nolui quidquam ad<persName>Rotteguntum</persName>scribere,
                ne, si ipse negarem, gravius illi vulnus accideret; verum<persName>Sterzingherio</persName>rem exposui,
                eumque submisi, qui hominem admoneret. Epistolare autem haec fere sententia erat: me
                eius humanitate fretum, quae ad<persName>Rotteguntum</persName>scribere veritus fuissem, ea ipsi,
                sodali nostro, aperire. Legisse nos quae de hominis summo bono, eiusdemque extremis,
                de suprema autorictate concilii generalis, se sorte Adami, eiusque culpa ad posteros
                omnes manante suus ille popularis edidisset; sed nihil suffragio nostro dignum
                reperisse. Scriptorem esse eiusmodi, qui alienae auctoritati nimium tribuat, rationi
                suae<pb n="18"/>minimum, qui vetera, ac trita sic persequatur, ut meliori in lumine non
                collocet, qui eruditionem sine modo ac iudicio indique congerat, qui de iis etiam
                disserat, quae nimie callet, qui absurdas quasque opiniones defendat, qui denique
                insulsissimis delectetur iocis, atque impurissimo genere sermonis. Itaque dubium
                nobis non esse, quin quum talem hominem nobis commendaret, eos libellos nondum
                vidisset, et alioqui satis caute fecisse, quod iudicum suum nullum interposuerit.
                Caeterum nos scire Rotteguntum venia esse dignum, quippe quum eius adoloscentia in
                ea tempora inciderit, quibus veterum scholarum barbaries extincta nodum esset. Cuius
                rei si habeatur ratio, plus etiam ellum essecisse, quam erat sperandum. Sed enim
                vero in scriptis, quae nobis veluti ad gustum proponantur, non quid quisque facere
                potuerint, sed quid fecerint, spectandum esse: alioqui finem legis quae est de
                eastimando specimine, periturum. Cuius quidem observantiam, si quando unquam, nunc
                profecto esse nobis molestam; verum illud nos consolari, quod cum eiusmodi socio
                nobis res sit, qui sodalitatis dignitatem commendationi suae anteponi facile
                patietur. Et tamen spem esse, ut Rotteguntus ad sanitatem se aliquando recipiat, ac
                diplomate nostro quam dignissimum praebeat. Hoc interim nos optare, ut iss verbis de
                nostro iudicio certior<pb n="19"/>fiat, quae sint illi quam minimum doloris allatura.
                Neminem porro ad id esse aptiorem, quam ipsum Sterzingherium, eumque nos, ut rem
                suscipiat, etiam atque etiam rogare.</p>
        <p>IV.</p>
        <p>Ex his igitur, sodales, videre potestis, quae mea sit ratio, quam quum ab optimo
                praesertim animo profiscicatur, haud quaquam vobis improbatum iri confido. Sed iam
                relictis candidatis, venio ad sodalium munuscula, de quibus quam paucissimis
                expediam. Menghinius Oeniponto commendationem de preparatione alimentorum,
                Battistius volumina duo misit medicorum praeceptorum ad chirurgos tum civiles, tum
                militares, quae Antonius Storehius archiater regius et sodalis noster germanico
                sermone composuit, ipse in nostrum nuper convertit, ita dilucide ac perspicue, ut se
                cum utriusque linguae, tum rerum, quibus de agitur, peritissumum ostendat. Elegos
                praeterea accepimus ab<persName>Iosepho Quirosio</persName>hispano iuris consulto latinos, quibus
                Antonium Ferraresium civem ferrariensem ad iuris purudentiae lauream accedentem
                laudavit; quorum nunc mentionem haud facerem, nisi elegantia, nitore, gravitate ex
                infinita versiculorum turba ita se eriperent, ut dubitare incipiam, utrum sit ille
                aptior defendendis caussis, an pangendis carminibus. Atque ut ne a poetis discendam,
                thuscum poema<pb n="20"/>tium nobis reddendum curavit<persName>Hyppolytus Bevilaqua</persName>Veronensis, de
                cuius excellenti in hoc genere facultate non est cur plura dicam. Eo poematio, quod
                ad<persName>Mariam Annam</persName>fratris filiam, ornatissimam feminam, quum Camillo Nazianzeni ad
                Olympiam carmen imitatus, praecipua matris familias officia demonstravit, nihil ego
                iam dudum legi neque tersius, neque dulcius, neque sapientius, neque floridius.
                Gemmas auro illigatas diceres. Porro eiusdem Bevilaquae opera Seguierii viri
                clarissimi librum Gallicae scriptum Nemauso usque accepimus; et si hunc quidem
                ipsius auctoris nomine, qui sodalis noster fuit, sed magno bonarum artium detrimento
                iam diem obiit.Hic autem liber, cuius altera haec est editio, ad antiquam
                inscriptionem Domus Quadratae Nemausensis totus pertinet. Etenim scitis, de illius
                aedificii dedicatione magnas fuisse inter doctos usque ad annum huius aetatis
                octavum et quinquagesimum controversias, vel potius tenebras. Nam quum aeneae
                litterae, ex quibus intelligi id posset, vetustare evanuissent, nihil superererat,
                praeter cavos, in quibus apices, qui illas epistylio, ac zophoro iungerent, infixi
                fuerant. Quid igitur secisse putatis seguierium nostrum, aut quibus artibus
                praeclaram inscriptionem, quae ab aliis videri recusabat, suis sibi oculos
                obse<pb n="21"/>quentem reddidisse? Ille vero nihil aliud, quam ipsos cavos pice diligenter
                oblevit. Quo facto litterarum forma denique apparvit, magnaque cum spectantium
                admiratione integra inscriptio repente extitit, quae ad declararet, templum illud
                esse Caio, et Lucio caesaribus adoptivis Augusti filiis dicatum, et caeterorum
                eruditorum commenta sine dubitatione refelleret, qui id aedificium Protei cuiusdam
                loco habuerant, a c modo capitolii in eo speciem, modo basilicam aliquam, nunc domum
                consularem, aut praetorium sibi videre visi fuerant. Quam opinionum nullam hoc libro
                Seguierius praetermisit, sed adeo accurate, ita erudite singulas excussit, ac
                refurtavit, ut florentissima illa sodalitas, quae ab inscriptionibus appellatur, sit
                ipsi pubblice per litteras gratulata.</p>
        <p>V.</p>
        <p>Atque haec sunt, sodales optimi, quae in vulgus edita his proximis mensibus ad nos
                pervenerunt. Nunc praeterea duas lucubrationes accepimus calamo tantum exaratas, sed
                cum diversi auctoris, tum inter se dissimillimas. Altera enim est a<persName>Carolo Maria
                Magio</persName>Veronensi, et in physicis tota versatur, altera ab<persName>Ioanne Fabronio Florentio</persName>,
                eaque, quod minime expectetis, versibus continetur. Sermonem, inquam, Magius misit
                bene longum, quo ad lunam usque provectus est<pb n="22"/>dum quaerit, ab ea ne quaedam,
                quae in animantibus, plantisque fieri videmus, manent ac fluant, an haec omnia
                crassioris huius aeris vis, tempestatesque moderentur. Huius ego sermonis
                particulam, quoniam ita auctor iussit, mox recitabo. Fabronius autem quum Lutetiae
                Paisorium versentur, incidit fortasse in puellam aliquam forma praeter caeteras
                pulchra atque illecebris plena, quae illum, ut est etiam ingenio versatili, ab
                lapidibus, atque ab herbis ad ea, quibus feminae magis deiectantur, paulisper
                traduxit. Itaque carmen composuit oppido quam venustum, ad meque pro necessitudine
                nostra perferendum curavit, ut si vellem, in vestro coetu perlegerem; non enim
                recusat, quin suorum lusuum, atque amorum participes sitis. Profecto iam audietis,
                amicam celebrari eo vultu, habitu, incessu, ut a gratiis secernere atque
                internoscere ne gratiae quidem ipsae potuerint. Magis autem poeticae huius fabellae
                festivitatem percipietis, si os ipsum, ac vocem elegantissimi, adolescentis, quem
                mecum hic saepe vidistis, oculis vestris, atque auribus proponetis.</p>
      </div>
      <div>
        <pb n="23"/>
        <head>III</head>
        <head>Anno<date>1778</date>, pridie calendas maias,<persName>Cinonio</persName>praeside, mentore<persName>Flaviano</persName>, censoribus.</head>
        <p>I.</p>
        <p>Vellem, sodales, aut plus otii mihi fuisset, aut certe tantum esset facultatis, ut,
                quod,<persName>Lucilius</persName>ille, qui urbem secuit, factitasse dicitur, stans pede in uno totas
                implere pagellas possem; profecto non essem veritus, ne non optimum disserendi
                haberem argumentum. His enim mensibus, qui postremum conventum nostrum sunt
                consequuti, complura nobis sunta allata, quibus de singulis bene longus institui
                sermo posset. Sed quoniam et gymnasticae me quaedam occupationes impedierunt,
                hodieque impediunt, sponte illae quidem, sed non inutili, ut aliquando videbitis,
                consilio susceptae; nec tane is ego sum, qui proclivi illa utar scribendi
                celeritate; ita dabitis mihi hanc veniam, ut spero, non iniucundam, ut haec omnia in
                quam paucissima conferam<pb n="24"/>magis scilicet consuetudinis, et dicis causa quam
                ullius libri materiam, ac laudem accurate demonstrandi.</p>
        <p>II.</p>
        <p>Ut igitur ab externis munusculis initium sumam, tres germani paene eodem tempore tres
                libros ad nos miserunt dissimillimo argumento, qx quibus duo latine scripti sunt,
                vel potius, ne quis cavilletur, latinis verbis. Nam<persName>Michael Stenuserius</persName>commentationem medicam misit, qua partim Margrasianis experimentis, quae e germanico
                in latinum vertit, partim aliunde petitis rationibus docet, quibus elementis alumen
                gignatur, ac multiplices, mirabilesque huius salis in omni vita usus recenset.
                Carolus Michaelerius non libellum nobis, sed spissum volumen exhibuit, quod tamen a
                graecorum proverbio, qui magnum librum, magnum malum vocant, abesse audivi ex
                Flaviano censore nostro clarissimo viro. Est autem omnino opus improbi cuiusdam
                laboris, quo antiquissimae germanorum dialecti ex aequalibus tabulis, codicibusque
                eruuntur, ad certam grammaticae normam exiguntur, atque inter se comparantur. Quod
                quidem patriae eruditionis praeclarum est monumentum. Denique a Ioane Prixelio
                germanicam lucubrationem accepimus, quam ita inscripsit, ut feminis equitandi
                studiosis se non nihil praecepturum profitatur. An vero etiam<pb n="25"/>praestet, tuni
                denique vobis dicam, quum ex Flavianom cuius oculis in hac lingua uti soleo, id
                ipsum cum cognovero. Interea scitote, et<persName>Stenuserium</persName>, et<persName>Michaelerium</persName>merito in
                nostra sodalitatem adscriptos esse.</p>
        <p>III.</p>
        <p>Venio ad nostratia.<persName>Franciscus Rezzanius</persName>comensis, vir in primis litteratus, mirifica
                quadam in nos est liberalitate. Nam quum italicum eruditissimum poema de ecclesiae
                triumpho, quod ad sextum usque Christi seculum perduxit, in totidemque libros
                divisit, atque omnibus artis luminibus ornavit, haud ita multo ante ad nos
                perferendum curaverit eaque re quibus litteris sunt ipsi actae gratiae, iisdem
                sodalis noster sit creatus, aliud volumen nunc misit, quo sacra quaedam cantica
                latine primum ab eo extra metrum scripta, italicis deinde versibus ornatius reddita
                continentur. Latina autem quum legas,<persName>Davidem</persName>tibi hac lingua loquentem audire
                videaris: ita se totum ad divini huius vatis similitudinem Rezzanius composuit,
                imaginibus, verbis, verborum constructione, forma ipsa denique, et charactere.
                Itaque si quis hunc librum in manum sumat, neque ad canticorum indices valde
                attendat, qui sunt fere de rebus ad christianam religionem pertiaentibus, is
                facillime falli poterit in eo, ut se non recentia, sed ex sacris libris excerpta
                carmina<pb n="26"/>legere arbitretur. Id autem intelligitis sodalem nostrum sine eximia
                quadam aptissimi ingenii vi nullo modo assequi potuisse. Nam italicos eius versus,
                et si grandes, atque ampli fluant, minus tamen mirari soleo, quippe quum similes
                facre multi possint; illa vero singularis, ac propria laus est, novos hymnos hebraea
                maiestate plenos condidisse, ac<persName>Davidicam</persName>citharam feliciter esse aemulatum.
                Caeterum ne quid Rezzanio abesse putetis, quo minus omni laude cumulatus haberi
                debeat, scitote, ipsum etiam prosa oratione sic scribere, ut nihil illustrius,
                nihili acutius fieri possit. Quod epistolae qua libris praeposuit, et librorum
                proemia satis declarant, ex quibus etiam de excellenti eius doctrina licet
                iudicare.</p>
        <p>IV.</p>
        <p>Iam vero videte, sodales optimi, quam recte sub italo caelo muliebria ingenia semper
                provenerint, ut vel una gens nostra eorum iniquitatem refellat, qui huic sexui
                acumen, atque il litterarum studiis industriam adimunt. Nondum enim duo menses sunt,
                ex quo Anna Paltrineria mantuana bina poeamatia ad nos misit, alterum editum ad
                romanam arcadiam, quo filioli mortem ita deflet, ut de summi artificis providentia,
                de animorum immortalitate, deque bonorum finibus et eleganter, et splendide
                loquatur; alterum calamo<pb n="27"/>exaratum ad<persName>Camillum Voltam</persName>sodalem nostrum, quo
                fallacium amicorum perfidia acerrime insectatur; quod quidem illorum sermonibus
                opponi potest, qui de amicarum fraudibus queruntur, atque in solas feminas hoc
                crimen coniiciunt. Ultrumque carmen matronam ostendit, quae et eximiis sit praedita
                virtutibus, et praeclaris philosophiae praeceptis institutisque abundet, non huius
                tantum, quae ad mores pertinet, sed etiam eius, quae in natura versatur. Itaque quum
                quartae huic<persName>Corinnae</persName>diploma mitteremus, non obsequium illud, quo nos feminis
                iamdiu obnoxios reddidimus, sed verissimas eius laudes sequuti sumus.</p>
        <p>V.</p>
        <p>Nunc ad viros redeamus. Latinum sermonem accepimus<placeName>Lutetia</placeName>parisiorum ab<persName>Ioanne
                Fabronio</persName>doctissimo, adolescente, qui idcirco illum fortasse misit, ne quum
                amatorium eius eidyllium proxime audieritis, ei rei dumtaxat opera se dare
                arbitremini. Hoc igitur sermone historiae naturalis, quae ipsi quavis puella est
                carior, originem, ae praestantiam mirifice demonstrat: varias eius auctorum rationes
                ita persequitur, ut non plurimum ei tribuat, quae in nomenclatura versatur, qua
                memoria quidem sit promptior ad prope infinita rerum genera quamvis subito
                percurrenda, earum autem natura nihilo magis expe<pb n="28"/>ditur cui indagandae is demum
                rite incumbit, non qui in suas quidque classes curiose tribuit, sed qui res ipsas
                penitus retexit, atque inspicit; postremo illam graduum, et quasi anulorum seriem,
                qua tria naturae regnae quae hodie dicuntur, inter se contineri maiores nostri
                crediderunt, ita oppugnat, ut prorsus dissolvere videatur. Quod utinam<persName>Fabronius</persName>meus vel nostra, vel certe Gallica lingua in his conscribendis uti, quam Latina,
                maluisset, ut quoniam in sententiis, atque in re omnia sunt lauda digna, nihil esset
                ne in oratione quidem reprehendendum. Atque id ipsum tamen fatis mirari non possum,
                hominem adolescentulum inter gallos versantem, romani sermonis contemptores vel
                maximos, romanum sermonem potissimum, quem paene oblitus esset, adhibere voluisse,
                Usque adeo verum est quod ait<persName>Marcus Tullius</persName>, multis involucris, et quasi velis
                quibusdam obtendi uniuscuiusque naturam.</p>
        <p>VI.</p>
        <p>Atque haec habebam de rebus nostris quae ad vos referrem, nisi illud etiam addam,<persName>Maximilianum Feldinerium</persName>germanum, qui<placeName>Viennae Vindelicorum</placeName>physiologiam profitetur,
                tum ipsius, tum Battistii sodalis nostri rogatu; et<persName>Joannem Mariam Cepolinium</persName>Venetum, auctore praeside nostro onoratissimo<pb n="29"/>viro,<note place="foot" xml:id="ftn5" n="5">
            <p rend="footnote text">
              <persName>Iosepho Malisana</persName>qui tunc caetum
                        ducebat.</p>
          </note>cuius testimonium egregii speciminis instar habet, ea
                sodalitatis lege, quae est de viris fama notis, in nostrum numerum cooptatos
                fuisse.</p>
        <p>VII.</p>
        <p>Nunc autem, quando huc omnes de more convenistis, habeo ego quem nominem dignum coetu
                vestro, vestrisque suffragiis. Is est<persName>Iosephus Nemberius</persName>adolescens<placeName>Brixianus</placeName>, cuius
                libellum de<persName>Francisco Quintiani Stoae</persName>, ac<persName>Ioannis Planerii</persName>vita quum eius familiaris<persName>Baptista Rodella</persName>, vir optimus, mihique in primis amicus, nuper ad me misisset, sic
                eius lectione sum delectatus, ut statim de adiungendo nobis auctore cogitaverim.
                Nihil inquam, eo libello limatius, nihil candidius. Quum enim hoc historiae genus
                vel difficillimum sit, propterea et res ac mores hominum deseribi eatenus oportet,
                ut levicula, aut supervacua non ingerantur, et ad hoc ipsum oratione cum expressa ac
                suavi, tum brevi et pura opus est,<persName>Nemberius</persName>ita utrumque est assequutus, ut in utro
                excellat, iudicari fatis non possit. Nam et duos illos litteratissimos viros penitus
                nobis tradit inspiciendos, quod sane paucorum historicorum est, et si qua eiusmodi
                dicenda sunt, quae ad temporum notationem, ad aliorum testimonia, atque ad similia
                potius, quam ad ipsas personas referantur,<pb n="30"/>ea omnia ab historiae perpuetuitate
                seiungit, et stilo utitur eo, qui vim, qui acumen habeat, idemque lenitatem et
                elegantiam, quo denique, si linguarum discrimen modo excipias, nullus sit Corneliano
                similior. De ipsius autem<persName>Nemberii</persName>virtutibus si quaeritis, quamquam, id quidem in
                nemine solestis, quum litteris perpolitos vel nimis multos esse constet, quorum vita
                sit vitiis inquinatissima, sed tamen si quaeritis, scitote, iuvenem esse prudentem,
                modestum, gravem, studiosum, quique et sibi, et suis, et patriae ornamento sit longe
                maximos. Quapropter si hunc recipietis, maximos ex eius observantia, atque industria
                fructus, maximamque voluptatem capietis.</p>
      </div>
      <div>
        <pb n="31"/>
        <head>IV</head>
        <head>Anno<date>1778</date>, 7 calendas iulias,<persName>Meneippo</persName>praeside, mentore<persName>Flaviano</persName>, censoribus.</head>
        <p>I.</p>
        <p>Soleo vobis, sodales ornatissimi, quoties sermonem de rebus nostris apud vos
                instituo, brevitatem polliceri, qui videlicet valde metuam, ne orationem meam per se
                iniucundam, si etiam longior sit, vestrae aures ferre nullo modo possint. Verum
                hodierno die quod solemni exordio illo utar, nihil est, quum enim et pauca, et
                tenuia hoc intervallo acceperimus, ipsa argumenti inopia facit, ut longus esse, si
                maxime velim, omnino non possim. Itaque ne illud quidem timendum est vobis, in quo
                me aliquando peccasse fateor, ne fidem fallam. Nam quod tardius ad rem venire, atque
                inanibus verbis tempus eximere fortasse videor; vos vero sic habete, me haeo ipsa
                dicere, ut, quum coetus dimissus fuerit, aliquid tamen me dixisse dicatis. Sed ne
                cum homine cavillandi studioso, ac sophistarum<pb n="32"/>persimili rem vobis esse
                extimetis, quidquid id est, quod pro consuetudine mea referre ad vos habeo,
                quantumque est , continuo persequar.</p>
        <p>II.</p>
        <p>Ac primum omnium<persName>Prixelii</persName>illius Germani recordari vos iubeo, quem proxime
                narraveram, commentariolum de equitandi arte ad nos misisse sua lingua scriptum, quo
                feminae potissimum uterentur. Hoc igitur commentariolum Flavanius noster, cuius
                studium, ac diligentiam nostis, quum pridem legerit, nihil non vulgare ac tritum
                inesse dixit; eam tamen reperit sermonis elegantiam, tantum concinnitatis, ut hoc
                nomine dumtaxat candidatum suffragio suo ornaverit. Porro ille alter Germanus, de
                quo pariter in postremo conventu mentionem feci,<persName>Carolus</persName>, inquam,<persName>Michaelerius</persName>magum
                volumen, sed ineditum, nuper ad nos dedit, ea quidem inscriptione, ut, si totam
                recitare velim, face, et viatico opus sit, ut ait ille apud Plautum facetus senex.
                In quo sane germanorum hominum consuetudinem semper sum miratus, quod ipsorium
                libris eos titulos fere inscribant, qui verbosa quadam obscuritate non allicere
                lectores, sed deterrere videantur. Caeterum eo in voluine de linguae Latinae, ac
                germanicae origine, et natura disputabat<persName>Michaelerius</persName>, qui quidem humanissimis
                litteris, quas simul mi<pb n="33"/>serat, significabat, se illud sodalitati dedicare velle,
                eamque sibi praecipuam esse mittendi caussam, quod speraret, nostra opera vulgatum
                iri. Respondi ut potui, ut debui, iucundissimum nobis fuisse eius officium, ex quo
                quam grato, ac benevolo in hanc sodalitatem sit animo, intelleximus; proinde gratiam
                sibi et habere nos maximam, et referre aliquando cupere. Verum librarios, qui tanto
                volumini sint pares,<placeName>Roboreti</placeName>esse nullos; et Operis, quod ad Germanicam linguam
                maxime spectet, haud ita expeditam hic fore venditionem. Itaque in omnem partem
                satius esse a Germanis suis ipsum non discendere. Nos quidem sibi esse auctores, ut
                illud commentarium quam primum edat; idque non magis ad nostrum decus, quam ad
                ipsius laudem pertinere.</p>
        <p>III.</p>
        <p>Quae quidem postrema verba, qua sum in his rebus libertate, non addidissem, nisi
                auctorem in suo ullo genere, quod ceteroqui insuave, ac spinosum est, doctum
                diligentemque, et acutum cognovissem. Nam hoc ipso in libro, quem simul accepi,
                statim, ut sit, inspexi, ac degustavi, nec ordinem desideres, nec perspicuitatem,
                quae ego interdum multo eruditione apparet non vulgaris, et subtilitas plane summa,
                ut igitur<pb n="34"/>omnia in pauca conferam, librum sic remissi, ut vestris verbis, et
                nuncupationis honorem acceperim, et editionis curam devitarim. Hactenus de
                externis.</p>
        <p>IV.</p>
        <p>
          <persName>Ioannes Iacobus Dyonysius</persName>Veronensis ex eorum sane paucorum sodalium numero est, qui
                litteram nullam in vulgus edunt, quin nobiscum communicent. Itaque etiam nuper
                libellum ab eo accepimus, cui id est propositum, ut demonstretur, Zenonem Sanctum,
                pontificem veronensium, sub tertii a Christo saeculi finem, atque intium quarti, hoc
                est, Quinti Tulii Salonini Gallieni temporibus, ut coronatus tradit duabus tantum
                aetatibus inferior, non autem quarto exeunte, ut quidam coronati obtrectatores
                somniant, floruisse. Multa ibi de veterum opinionum per manus transditarum fide,
                multa de coronati auctoritate, multa de inscriptionibus ad Gallienum imperatorem,
                eiusque filios pertinentibus, multa de coronis omperatoriis, multa de martyris
                appellatione, multa de pontifice ipso, ac de proculo disserentur, atque ita plane
                explicantur, ut sive stilum spectes, nihil purius, sive rationum vim, ac momenta
                expendas, nihil quaeras robustius. Itaque non dubium mihi quidem est, quin<persName>Dyonisius</persName>noster, vir sane cum humanissimus, tum omnis antiquitatis peritissimus, id quod
                cupit, efficiat, ut et coronatum a<pb n="35"/>quorundam maledictis recte vindicet, et qua
                aetate<persName>Zeno</persName>vixerit, sine errore constituat.</p>
        <p>V.</p>
        <p>Equidem quam vere, atque ex animo, tam etiam libenter de huius scriptoris laudibus
                hodie apud vos loquor, quum praesertim<persName>Franciscus Dyonysius</persName>eius fratris filius hic
                adsit, et ita adsit, ut sodalem studio habeamus, dignitate principem vereamur.
                Dignum profecto adolescentem patruo suo, quique nisi et brevitatis promissione
                impedirer, et vero ipsius pudori parcendum existimarem, facile me propter eximias
                virtutes suas, humanitatem in primis, industriam, suavitatem, modestiam, ab huius
                sermonis proposito posset paulisper avocare. Quamquam quid dico? quae enim vobis
                nota esse volebam, omnia iam exposui, praeter duo, quae et ipsa continuo
                adiungam.</p>
        <p>VI</p>
        <p>Multum ego debeo, sodales optimi, Marco Zagurio patricio veneto, qui pontifex
                Cenetensium nuper est factus<note place="foot" xml:id="ftn6" n="6">
            <p rend="footnote text">Postea vero Vicetinorum.</p>
          </note>, quumque
                observantiam ipsi meam insigni aliquo officio testatiorem esse cupiam, nihil potius
                reperio, quam et eum nostrae sodalitatis diplomate cohonestandum curem. Quod quum
                totum in manu sit vestra, quanto studio a vobis petani, ut ne spem, ac preces meas
                fru<pb n="36"/>stremini, satis, opinor, intelligitis. Et est omnino<persName>Zagurius</persName>vir eiusmodi,
                ut quaecumque sodalitas eum receperit, non tam ipsi ornamentum allatura, quam ab
                illo acceptura esse videatur. Nemo certe eo melius e nostris, si Valsecchium, et
                Nogheram excipias, istos philosophos a gallis profectos exagitavit, qui eam unam
                colunt insanissimam sapientiam, ut Deum, ac religionem nugarum, fabularumque anilium
                loco habeant. Quamquam is auctor est Zagurius, qui a Valsecchii, et Nogherae
                similitudine prorsus recedat. Illi enim gravem, ac severam refutandi rationem
                sequuntur, hic amoneam, festivam, iucundam; illi argumentis pugnando rem
                confiuciunt, hic irridendo causam omnem secat, ac iugulat, illi adversarios urgent,
                hic adversarii cuiusdam personam ipse induit, qui ceterorum gregem in certam
                reipublicae formam redigere, iisque cum praecepeta dare, tum quaedam, quae contra
                institutum ipsi suum peccarint, exprobrare aggressius, dum consulere suis studet,
                omneo eorum vel ineptas, vel absurdas, vel etiam inter se pugnantes sententias,
                omnes simulandi, ac dissimulandi artes, mendacia omnia, omnes dolos, omnia denique
                pertinaciae, levitatis, arrogantiae, dicacitatis genera in apertissimam lucem
                proferat. Quibus rebus iure videor posse dicere, nec quid quam tali ratione esse
                acrius, efficaciusque, nec quamquam<pb n="37"/>praeterea apud nos hac aetate extitisse,
                qui difficillimum istud perpetuae ironiae genus, quod divinus ille Socrates plurimum
                adamasse fertur, vel urbanius tractaverit, vel utilius.</p>
        <p>VII.</p>
        <p>Constitueram hoc loco de<persName>Elisabethae</persName>quoque<persName>Thuriae</persName>venetae mulieris, quae Vicetiae
                ephemerides lietterarias scribit, et quacum consuetudo mihi epistolarum est,
                laudibus plura dicere, eodem videlicet hoc consilio, ut eam vestrum in numerum
                adsciscatis. Verum per mihi opportune in mentem venit, nihil multis opus esse, quum
                illud ipsum ephemeridum scribendarum munus satis causse profecto sit, quare id vobis
                vel statim faciendum existimetis. Video quid mihi sitis responsuri. Quasi vero,
                dicetis, aut scripta nostra tam mala sint, ut, si edantur, honesti cenosris iudicium
                metuere debeant, aut tam venalis sit Thuria, ut quolibet officio corrumpi, ne vere
                iudicet, possit. Siccine me in salebras coniicitis? at ego et vos bonos scriptores
                puto, et religiosam cum primis Thuriam, sed idem arbitror, et eam vituperationem,
                quae ab amico prosiscicatur, haud parum differre ab illa, quae aut ab alieno, aut ab
                inimico; et magnum discrimen esse inter eas laudes, quas iure nobis quis tribuat,
                quem ipsi aliquando ornaverimus, et eas, quae aut item ab ignoto, aut ab assentatore
                proferantur. Quamb<pb n="38"/>rem si Thuriam, eruditam sane, ac disertam feminam, vobis
                adiugentis, ita ea vestros libros, si quos edetis, si quid erit offensum,
                reprehendet, ut omnis verborum acrimonia sit tamen abfutura: eosdem, si boni plane
                erunt, ita laudabit, ut voluntatem in vos suam, gratumque animum sitis
                perspecturi.</p>
        <p>VIII.</p>
        <p>Nunc ut aures vestras orationis meae asperitate fatigatas iucunda aliqua lectione
                paulum relevem, recitabo vobis italicam quandam elegiam<persName>Vincentii Montii</persName>ferrariensis, sodalis quidem nostri, atque optimi poetae, quam ipse nuper pro
                amicitia nostra ad me misit. Huius argumentum quod quaeratis, nihil est; quid enim
                aliud caneret<persName>Montius</persName>meus, nisi puellarum blanditias, atque umbratiles vel iras,
                vel inducias, vel paces? Qui quidem ea sit animi mollitia, ut quavis forma capiatur,
                quovis vultu auferri se sentiat, ut centum habeat caussas, cur sempet amet, ut
                denique illud Nasonis dictum non minus vere de se usurpare possit:</p>
      </div>
      <div>
        <lg>
          <l>Vive, Deus, posito, si quis mihi dicat amore.</l>
          <l>Deprecer; usque adeo dulce puella malum est.</l>
        </lg>
      </div>
      <div>
        <p>Verum enim magnam eiusmodi amoribus habendam esse gratiam censeo, quod poetae
                ingenium mirifice provehant, ex eoque pulcherrimos versus saepe eliciant. Nam vel
                hoc ipsum poematium tam multis abundat virtuti<pb n="39"/>bus, ut quum illud<persName>Faventiam</persName>ad<persName>Caesarem Naldium</persName>auctor misisset, vir nobilissimus, idemque intelligens aestimator
                librario opere descriptum remiserit. Omnino multum inest amoris, dulcedinis,
                amaritudinis, doloris. Videtur autem poeta, quum huic elegiae scribendae opera,
                daret, Propertianam illam, quam omnium dulcissimam, maximeque miserabilem inter
                doctos esse constat, ob oculos propositam habuisse:</p>
      </div>
      <div>
        <lg>
          <l>Haec certe deserta loca, et taciturna querenti;</l>
          <l>Et vacuum zephyri possidet aura nemus.</l>
          <l>Hic licet occultos proferre impune dolores,</l>
          <l>si modo sola queant saxa tenere fidem.</l>
        </lg>
      </div>
      <div>
        <p>Nostis reliqua. Animum igitur advertite, ac de meo iudicio iudicate.</p>
      </div>
      <div>
        <pb n="40"/>
        <head>V</head>
        <head>Anno<date>1778</date>, 6 calendas ianuarias,<persName>Quistanio</persName>praeside, mentore<persName>Flaviano</persName>,
                censoribus.</head>
        <p>I.</p>
        <p>Neminem vestrum esse arbitror, sodales, cui non<persName>Hyeronimi Carlii</persName>, viri clarissimi,
                sodalitatis litterariae Mantuanae a secretis, nomen saepius auditum sit, quique non
                ipsum magni faciat. Nam praeterquam quod singulari est homo lenitate, modestia,
                suavitate, tanta etiam rerum maximarum scientia excellit, adeo in romanis,
                graecisque antiquitatibus est versatus, ut, qui ei pares poni possint, non multo in<placeName>Italia</placeName>habeamus. Quae omnia, utpote in etruscis natus, mira sermonis urbanitate
                condire, atque exornare solet. Is igitur quum proxima aestate extremam hanc<placeName>Italiae</placeName>oram, vel, si vultis, laciniam perlustraret, ac mecum pro sua humanitate totos dies
                esset: non ante omnino abire voluit, quam vestrae sodalitati, in quam mea opera
                adscriptus fuerat, voluntatem, studiumque suum aliquo pacto testatum
                reliquisset.</p>
        <pb n="42"/>
        <p>II.</p>
        <p>Itaque tradidit mihi recentissimum opus<persName>Petri Forfaitii Rothomagensis</persName>, architecti
                navium regis Galliarum, numeris sane omnibus absolutum. Nam quum sodalitas mantuana
                de more quaestionem posuisset: qua ratione, quam minimo labore, ac sumptu alvei
                navigabiles ex arena, terraeve acervis, quibus eorum fundus altius erigitur,
                expediri possint; ita sollerter<persName>Forfaitius</persName>viam qua id facilissime fiat,
                pervestigavit, tamque opportunas in hanc rem machinas excogitavit, ut caeteros
                omnes, qui certatim in eodem argumento elaborarant, superaverit, sitque ipsi
                praemium publice adiudicatum.</p>
        <p>III.</p>
        <p>Addidit praeterea<persName>Carlius</persName>duos alios libellos, quorum in altero, unde puniendi ius
                fluxerit, explicatur. Hunc autem seripsit vir amplissimus<persName>Ioannes Baptista
                Gherardius Archius</persName>, qui quidem duplicem poenarum sumendarum originem extitisse ait:
                alteram, quod irati homines, quum alienam vim propulsare statim non potuissent,
                iniuriam postea ulcisci cuperent; alteram, quod publicae tranquillitatis gratia,
                quam quisque potestatem earum rerum adhibendarum haberet, quae et propriam salutem
                tuerentur, et improborum licentiam refrenarent, eam ipsam communi consensu
                Reipublicae concederet, quae deinde<pb n="42"/>peccatis aequas paenas irrogaret. Ab his
                principiis profectus auctor, omniaque philosophica illa subtilitate excutiens, ac
                perpendens, rem eo deducit, nihil ut fieri possit illustrius. Quid multa? Laudatus
                est per litteras cum ab<persName>Alambertio</persName>, et<persName>Condillachio</persName>, 
                tum ab ipso Borussorum rege, ab
                illo, inquam, rege, quem nescias, Martisne magis, an Minervae munera delectent,
                quique quum Caesari et bellandi, et scribendi laude similis sit, ne Augusto quidem
                doctorum hominum amicitiis colendis cedit.</p>
        <p>IV.</p>
        <p>Alterum opusculum est de bombycibus in agro mantuano procurandis, idque ab universa
                sodalitate, singulis velut symbolam conferentibus, est conflatum. Non mehercule,
                sodales, tam multa de puerorum institutione Lochiani isti philosophi disputant, quam
                multa super eiusmodi bestiolis proferuntur. Quamquam profecto dignae sunt quamvis
                officiosa fedulitate, quippe quae (licet enim in his rebus Epicureos fructum
                spectantes sequi) hospitibus, ac paedagogis suis cumulatissime gratiam referre
                soleant. Harum enim opera famem tolerant illi ipsi, quibus nos maxime quaeque vitae
                commoda, et quod apte vestimur, et quod molliter recumbimus, et quod laute lamur,
                debemus. In ea igitur commentatione diligentissime de bombycum ortu, femine,
                educatione, opere, morbis agitur.</p>
        <pb n="43"/>
        <p>V.</p>
        <p>Atque haec ipsa monent, ne binos libellos praeteream, quos<persName>Carolus Bettonius</persName>,
                agricola doctus, et liberalis, proxime ad nos misit. Qui quidem non de<persName>Bombycibus</persName>solum, verum etiam de armentis est universe bene meritus. Nam paene eodem tempore
                utrorumque vitae studiosissime prospicit, quum et moris, quibus bombyces vivunt,
                vulgata sue periclitantibus medicas manus admovere conetur, et multarum arborum
                folia gratissimo pecudibus pabulo esse posse ostendat. Videtis, sodales, quam valde
                aetatis nostrae homines sapiant, quamque, ut iaculatorum tela ad metam, sic omnium
                ad unam utilitatem conversa sint studia. Itaque finem dicendi faciam, ne caeteris
                sedulo exercentibus, ipse unus, ut de<persName>Marco Lepido</persName>narrat<persName>Caesar</persName>, diutius, quam par
                est, nugari fortasse videar. Quamquam manete etiam paulisper, dum paucula
                adiungo.</p>
        <p>VI.</p>
        <p>
          <persName>Ioannes Baptista Albertinius Anauniensis</persName>, qui<placeName>Oeniponti</placeName>dialecticam profiretur,
                Graserii nostri rogatu in hanc sodalitatem exeunte octobri cooptatus est.<persName>Antonius
                Sterzingherius</persName>, Germanus, sodalis noster, scripsit, ad me nuper, gratissimum sibi
                fore, si<persName>Ferdinandum Sterzingherium</persName>, cognatione sibi coniunctum, hoc eodem officio
                complectamur; doctum esse<pb n="44"/>virum, multaque in vulgus edidisse, quae ad nos
                mittentur, atque adeo nunc quoque monachii publice docere.</p>
        <p>VII.</p>
        <p>
          <persName>Marcus Zagurius</persName>pontifex Cenetensis, quem meo impulsu, hac aestate in vestrum numerum
                retulistis, pro ea, qua est humanitate, litteras ad me dedit officii, diligentiaeque
                plenissimas, quas in vestro onventu recitarem, ex quibus, quantum sibi voluptatis
                diploma illud nostrum attulerit, facile intelligetis. Quamobrem animum attendite.
                Legam autem continuo et poematium in primis pulchrum, atque utile, quod mihi<persName>Hyppolitus Bevilaqua</persName>, sodalis noster, antiqua homo virtute, ac fide, quum Iseria
                discederet, tanquam hospitii tesseram, reliquit.</p>
      </div>
      <div>
        <pb n="45"/>
        <head>VI</head>
        <head>Anno<date>1770</date>, pridie nonas augusti,<persName>Mentippo</persName>praeside, mentore<persName>Flaviano</persName>,
                censoribus.</head>
        <p>I.</p>
        <p>Si de me nunc quaeratis, sodales ornatissimi, toto hoc tempore, quod a postremo
                conventu ad hanc diem fluxit, quid rerum gesserim, cur vos citius non convocarim;
                longa profect sit oratio. Etenim magna pars aegrotatni, ut scitis, est elapsa, maior
                nihil agenti, maxima nugas agenti. Verum haec ipsa distincte exponere, nisi multis
                verbis, non possem. Quid igitur? An quum tot menses fortasse perdiderim, etiam hanc
                horam me, ut perdam, cogetis? Qua quidem poena si ego dignus sum maxime, at vos
                indigni, quorum aures ineptis sermonibus torqueantur. Quare hanc veniam a vobis
                peto, ut me et praetermittere haec omnia, et vero etiam quod ad vestras res attinet,
                prorsus quam brevissimum esse patiamini.</p>
        <p>II.</p>
        <p>Ut igitur propositum meum teneam, sci<pb n="46"/>tote,<persName>Franciscum Rezzanium</persName>misisse ad nos
                tertium volumen eius poematis, quod ecclesiae trimphum inscripsit. His autem
                postremis libris tria secula complexus est, septimum, octavum, nonum. Quam scite
                atque eleganter non dico; vosmet enim ex iis, quae de hominis ingenio, ac stilo,
                quam priorum voluminum mentionem facerem, praedicavi, id facile colligetis. Porro a<persName>Carolo Ferdinando</persName>, qui italicam linguam Lausenii docet, libellum accepimus, quem<persName>Moses Mendelsonius</persName>hebraeus, alter quidem Longinus, de genere sublimi, quod in
                humanioribus litteris dominatur, gravissime scripsit, ipse in nostrum sermonem
                convertit. Quod quamquam ita fecerit, ut alia nisi repetita lectione, non
                intelligas, alia ne intelligas quidem; (nam et verbis utitur non magnopere usitatis,
                et ambitu etiam implicatiore) tamen homini et probo, et solerti, et nostrum, quod
                vidi, studiosissimo non possum non favere. Itaque eius industriam, honestissimosque
                conatus approbatione potius aliqua fovendos, quam ulla reprehensione retardandos
                esse existimavi.<persName>Ioannem Baptistam Graserium</persName>civem nostrium quid apud vos commendem?
                cuius incredibile acumen, atque expeditam dicendi copiam nemo est, qui non iam diu
                maximi faciat. Is quoque latinam orationem, quam paucis abhinc annis, in lyceo
                oenipontano historiae tradendae munus susceptu<pb n="47"/>rus, composuerat, nuper emisit, et
                pro ac debuit, ea nos ne careremus curavit. De qua si magis iudicium meum
                flagitaritis, ad vicetinas ephemerides vos remittam, quibus is opsum latissime
                    consignavi.<note place="foot" xml:id="ftn7" n="7">
            <p rend="footnote text">Initio voluminis octavi ad annum<date>1779</date>.</p>
          </note>
        </p>
        <p>III.</p>
        <p>Sed haec levia, et quotidiana: illud praeclarum, ac prope regium est munus, quod<persName>Ferdinandus Sterzingherius</persName>proxime nobis monachio misit, impellente quidem, et
                conciliante me. Sunt autem tredecim ipsa volumina rerum<persName>Boicarum</persName>, spissum, sane
                opus, et operosum, et quod quum evolvas, invictam illam germanorum constantiam,
                atque illud robur agnoscas. Huic ego egi gratias mehercle, quam libentissime. Atque
                audite quaeso, et illius ad me, et meas ad illum litteras...</p>
        <p>IV.</p>
        <p>Haec igitur habui de rebus vestris quae dicerem. Nunc<persName>Bernardini Roduplhii Benacensis</persName>commentationem de quaestione veteri, et satis iam ut arbitror, explicata, utrum plus
                ingenio, an disciplina prosiciant homnes, et pastoralia quaedam<persName>Nicolai Bellavitae</persName>veronensis carmina suavissime, amoenissimeque conscripta, ut audiatis, cum meis, tum
                ipsorum qui miserunt, verbis etiam atque etiam vos rogo.</p>
      </div>
      <div>
        <pb n="48"/>
        <head>VII</head>
        <head>Anno<date>1779</date>, 6 calendas ianuarias,<persName>Placonide</persName>praeside, mentore<persName>Flaviano</persName>,
                censoribus.</head>
        <p>I.</p>
        <p>Nolite expectare, sodales vulgare illud exordii genus, quo vobis antea, ut benevolos
                atque attentos mihi vos facerem, brevitatem solebam polliceri. Etenim tam pauca in
                praesens habeo quae dicam, ut nullo plane exordio mihi utendum putem.</p>
        <p>II.</p>
        <p>
          <persName>Ludovicus</persName>igitur<persName>Cultellinius</persName>, domo Aretio, pridem binos sermones ad nos misit,
                quibus quatuor Anaglyptis aeneis Etruscis Cortonae inventis eruditissime lucem
                adhibet; proxime autem latinum commentariolum de suspectis tutoribus<persName>Franciscus
                Zeillerius</persName>germanus, uterque Sodalitii diplomatis impetrandi gratia. Sed
                Cultellinius eo, quem petebat honore statim potitus est. Zeillerius vir bonus,
                adhunc in candidatis versatur, e quibus quam mox exeat, in manu est vestra. Porro
                vetus<pb n="49"/>sodalis noster<persName>Graferius</persName>, cuius<placeName>Germiania</placeName>reditum patriae gratulari iure
                licet, qui et ipse librum illum suum de loco proprie sacerdotibus in templo ad
                sedendum attibuto nuper ab se latine conversum, et<persName>Iosepho Garampio</persName>pontificio apud
                Augustum legato, viro summo<note place="foot" xml:id="ftn8" n="8">
            <p rend="footnote text">Nunc in collegium patrum purpuratum merito ad scripto.
                        De<persName>Graserii</persName>autem libro vide ephemerides romanas ad mensem aprilem anno<date>1780</date>, numero 15 pagina 119. Ipse<persName>Graserius</persName>obiit sexennio post estatque
                        Vannettii liber de eius vita editus Mutinae anno<date>1790</date>.</p>
          </note>inscriptum
                nobis dono dedit; vehementer vos rogat, ut<persName>Carolum Scaevarlium</persName>, qui sibi in docendi
                munus singulari doctrina esse virum, tum etiam sua caussa in vestrum numerum
                cooptetis. Sed et ego habeo quem vobis nominem eadem cooptatione dignissimum,<persName>Ioannem Ferrium Fanestrem</persName>, adolescentem liberalium artium doctrina cum primis
                excultum, qui quum<placeName>Lutetiae parisiorum</placeName>, quo puer perductus est, fere degat, gallice
                scribit et soluta, et ligata oratione sic, ut non tam eam linguam didicisse, quam in
                ea natus esse videatur. Habet autem iamdudum in manibus permagnum, perque difficile
                opus, quo nostrorum hominum litterarum laude excellentium gloriam a gallorum
                maledictis vindicaturum se pollicetur. Itaque sic ipsum<placeName>Parisiis</placeName>
          <pb n="50"/>versari
                statuo, ut quendam in hostium castris exporatorem. Redeo ad munera.</p>
        <p>III.</p>
        <p>
          <placeName>Roma</placeName>accepimus a<persName>Vincentio Montio</persName>sodali nostro volumen eorum carminum, quae liburni
                vulgavit. De quibus scio vos non dubitare, quid sentiam. Omnino poeta est eiusmodi,
                ut neminem ei in lyricis, hoc quidem tempore, anteponam. Sed legite, quaeso, est
                enim liber in medio. Verum quum ad eam epistolam veneritis, qua me puellae nescio
                cuius amore captum facit<note place="foot" xml:id="ftn9" n="9">
            <p rend="footnote text">E sex epistolis, quas<persName>Montius</persName>prosa oratione
                        carminibus suis interposuit, una est ad<persName>Vannettium</persName>, qua amatorias elegias
                        quasi amatori festive dedicat.</p>
          </note>, fidem ei ne habeatis; quin illum,
                ut cum maxime, tunc poetam agere existimate, etenim ipsi videtis, quantum toto vitae
                instituto, ipso denique cultu atque ore ab huius insaniae suspicione absim, ut
                dicere non verear,<persName>Montium</persName>meum, quum ubique decorum servarit, in hac fabula
                confingenda plane ab eo recessisse.<persName>Franciscus Parisius</persName>romanus, qui<persName>Scipioni
                Burghesio</persName>purpurato est a secretis, virorum integerrimus, atque eruditissimus,
                multis verbis apud me extulit vestram humanitatem, quod dignum duxissetis, quem
                vobis adiungeretis. Hic quum librum composuisset, in quo optimum scribam informat,
                (non hos dico forsense quorum vix bonus quisquam esse potest), sed illos qui
                principibus<pb n="51"/>viris in scribendis epistolis operam navant) verumtamen quum eum
                librum composuisset, atque id nomen, quo in sodalitate nostra appellatur, vellet
                inscribere, non modo veniam a nobis petiit, sed librum ipsum calamo descriptum (si
                exigere liberet) se nobis missurum dixit. Eam modestiam admirati censores nostri
                gratiarum etiam actione prosequendam putaverunt. Itaque non descriptum, sed editum
                brevi, ut spero, librum habebimus. Audite nune iam suavissimos quosdam ad nutricem
                infantulo adsidentem versiculos, quos<persName>Hippolytus Bevilaqua</persName>socius noster proxime ad
                me misit, ex quibus intelligetis, quam vere<persName>Horatius</persName>cecinerit:</p>
      </div>
      <div>
        <l>Os tenerum pueri balbumque poeta figurat.</l>
      </div>
      <div>
        <pb n="52"/>
        <head>VIII</head>
        <head>Anno 1780, pridies nonas iulias,<persName>Biagiato</persName>praeside, mentore<persName>Flaviano</persName>, censoribus.</head>
        <p>I.</p>
        <p>Pauca hodierna die vobis, sodales humanissimi, eaque fere poetica ex ulteriore Italia
                sum allaturus, nihil boni e Germania.<placeName>Mantua</placeName>igitur nescio quid versicolorum
                accepimus a<persName>Maria Paltrineria</persName>, quibus philosophiae studiosa femina, unde horribiles
                illi terrae motus existant voraginum effectores, evesoresque oppidorum, quodam
                Cyrenes nimphae quasi afflatu nobis demonstrat. Quamquam scio, nonnihil vereri
                Censores nostros, ne aut mulier parum intellexerit quid sibi nympha ad aurem
                insusurrarit tum, quum subterranea fluviorum capita (sic enima narrat) speluncasque
                ingectes ambae simul perlustrarent; aut ipsa nympha mulieri mendaciolum obtruserit.
                Sunt enim quae cum recentissimis optymorum physicoru inventis, ac rationibus non
                admodum congruant. Quae tamen probe nostis, non<pb n="53"/>nimis a poetis solere exquiri;
                nam quae poetarum propria sunt in iss paltrineria minime offendit, nisi si quando
                inflatior est, ac novae huic voluntati propior, quam manare video in dies
                latius.</p>
        <p>II.</p>
        <p>A quo quidem vitio longe abest Ioannes Lepocinius, qui poematium in duos libros
                digestum venetiis edidit, ad nosque misit. Poematis et titulus, et argumentum
                nobilitas est, cuius origo ita explicatur, evolviturque, ut variae mundi aetates, ac
                primorum praesertim hominum ab omni fastu, invidiaque remotissimorum, unique agri
                culturae studentium mores fuse lateque describantur. Sed meministis tritum illud<persName>Horatii</persName>verbum, in vitium ducere culpae fugam, si caret arte. Id ipsum in Lepocinium
                optime quadraverit; quippe ex hac artis ignoratione factum arbitror, ut quum ille
                tumorem istum de quo dicebam, qui nunc prope solus dominatur, fortasse vitare
                vellet, in verbosum quoddam, humile, atque enervatum inciderit scribendi genus. Quod
                ipsi non inurbane quidam merito evenisse dixit, qui de nobilitate, re Musis invisa,
                canere voluerit.</p>
        <p>III.</p>
        <p>Haud paullo meliore munusculo nos impertiit<persName>Carolus Bettonius</persName>, novo, inquam, libello
                de bombycibus bis anno educendis. Ve<pb n="54"/>re, ut assolet, et autumni frigore primo;
                quod ille, modo certae quaedam cautiones adhibeantur, quas sigillatim experentia
                duce persequitur, cum ad rusticorum fructum, tum ad mororum luem avertendam
                utilissimum fore existimat. Plura si quaeritis, nam et digna res est cognitione
                vestra, et ipse Bettonius, quid vos sentiatis, scire cupit, libellum, quaeso,
                percurrite; et dicestis sale aliquid, et fortasse etiam ridebitis, quum bombyces
                Augustinos legetis.</p>
        <p>IV.</p>
        <p>Duos germanos,<persName>Graserio</persName>praeside petente, in nostram sodalitatem adscripsimus,<persName>Carolum Scaevarlium</persName>, virum haud ineruditum, et<persName>Carolum Rotteguntum</persName>, hominem, credo
                meliorem libris suis. Scaevarlius latinam orationculam misit descriptam, non editam,
                de litterarum utilitate. Genus materiae videtis quam expositum, quam apertum:
                difficile autem est, quae communia, et pervulgata sint, ea ita tractare, ut propria,
                ac nova dicere videare. De<persName>Constantini Laurentii</persName>popularis nostri, necessarii mei,
                cooptatione nihil est quod certiores vos faciam quum ipsum modo recitantem
                audieritis. Qui quidem quum a gravissimo censore nostro mentore ob egregiam illam,
                beneque disertam, quam de Thomae sancti laudibus proxime habuit, orationem hoc
                honore dignus sit indicatus, timere nullo pacto<pb n="55"/>debetis, ne cui iniuria talem
                in numerum adscitus esse videatur.</p>
        <p>V.</p>
        <p>Porro summam aequi iudicii laudem ac vobis relatum iri polliceor, si per me hodierna
                die vos exorari sinetis, ut idem istud societatis vestrae diploma<persName>Antonio Frittio</persName>deferatis, civi ferrariensi, amico meo, poetae facetissimo, accuratissimoque
                historico, cuius etiam nuper volumen exiit de Bevilaquarum familia; quod ego quum
                legerem (etenim ad me misit), non poteram mirari satis, quo pacto vir sollertissimus
                duos illos scopulos, ad quos talium rerum scriptores navim saepissime impingunt,
                effugisset, ut nec ulla omnino assentantione uteretur, et eorum, qui in ea gente
                virtute, aut litteris praestitissent, factis illuminate exponendis, reliquae
                orationis in propaginum notatione dumtaxat positae severitatem, ieiunitatemque
                condiret. Tenete igitur traditam vobis a maioribus consuetudinem, ut quorum
                praeclara ingenii specimina feruntur, eos honestissimo opinionis vestrae testimonio
                vel ultro exornetis.</p>
        <p>VI.</p>
        <p>Ne ego quidem interea a meo more discendam, quem vobis probari intellexi, ut sermoni
                meo aliquid alieni poematii subiiciam, quo et animus vester, et aures, si qua in re
                offenderint, ipsa carminis suavitate acquiescant<pb n="56"/>et recreentur. Legam autem
                epistolam Iosephi Ianuarii patavini, sodalis nostri, hominis cum docti, tum mihi
                amicissimi, patrio sermone, horatiano stilo, et charactere conscriptam: quo ille
                perdifficili perque recondito in genere iam diu magna cum laude versatur.</p>
      </div>
      <div>
        <pb n="57"/>
        <head>IX</head>
        <head>Anno<date>1781</date>, 12 calendas iulias, Aquino praside, mentore Flaviano, censoribus.</head>
        <p>I.</p>
        <p>Quid caussae fuerit, cur sodalitiis, qui haberi solent tum hyeme tum vere,
                conventibus intermissis, meo tamen reliquo nulla ex parte neglecto officio ruri tam
                diu sim commoratus, non ignoratis; quid igitur tanto intervallo boni hodie afferam,
                quaeritis. Ego vero, sodales nec multa, nec magna: sed ea tamen, quae vobis non
                prorsus iniucunda sutura sint.</p>
        <p>II.</p>
        <p>Nam duo caesenates<persName>Iosephus Aldinius</persName>, et<persName>Thomas Lacchinius</persName>vestrae societatis cupidi,
                duos libellos miserunt sane non contemneudos: alter commentarium de varia fortuna,
                qua latina lingua modo horridula, modo florens, tum autem corrupta, rursusque
                restituta usa est, non solum erudite,<pb n="58"/>verum etiam hac eadem lingua probabiliter
                scriptum, alter laudationem funebrem<persName>Romualdi Guidii</persName>civis sui, optimi purpurati,
                factis disertam, et splendidam. Eorum utrique vestro diplomate satis factum est.</p>
        <p>III.</p>
        <p>
          <persName>Michael Tuccius</persName>sodalis noster, quod iam diu fuerat pollicitus de re rustica volumen,
                tandem persolvit. Est autem in sex omnino capita tributum, quibus de frumentis,
                vitibus, moris, bombycibus, bombycinoque opere (quae maxim nunc vigent) diligenter
                agitur; quippe quum id propositum sit auctori, ut foroiulienses cives suos doceat,
                quemadmodum eorum agri talium fructuum quam feracissimi reddi possint. Videorne
                vobis in illa mea Iseriensi mansione aliquid ex ista Camillorum, fabritiorumque
                disciplina arripuisse? Verum deflectam alio, nec errare vos patiar.</p>
        <p>IV.</p>
        <p>Bina opuscula a<persName>Ludovica Barberio</persName>vicetino accepimus de convenientia, quam is
                contendit esse coloribus cum hisce sonis, quos vocalent appellant, atque adeo
                singulis coloribus cum musicis modis; et de aeternitate divina, deque tempore, quo
                mortalia haec nostra praeter labuntur, quae quidem quum subtilissimis rationibus
                partim e mathematica scientia partim e physica, partim etiam ex ea, quae est de
                natura animorum, petitis confi<pb n="59"/>ciantur, hoc orationis genere nullo modo adumbrari
                posse intelligitis. Et tamen audio,<persName>Barberium</persName>, qui Neutoniana de coloribus plane
                mirifica oppugnet, vicissim ab aliis oppugnari. Videat sane vir doctus, ne
                praeoccupata, fatigataque longis contemplationibus mente, dum vera tenere se putat,
                inania, ut fit, consectetur.</p>
        <p>V.</p>
        <p>
          <persName>Iacobus</persName>quoque<persName>Dionysius</persName>binis libellis bibliothecam nostram locupletavit, quorum
                altero latinae nonullae epistolae continentur, qua ipse,<persName>Iosephus Spergesius</persName>, et<persName>Ioannes Baptisa Vercius</persName>de nummis veronensibus, qui praesertim sub Ezelino conflati
                sint, mutuo benevolentiae testimonio, nec vulgari doctrinae copia inter se
                scripserunt. Alter patria lingua exaratus accuratissimam habet de Arcadio sancto
                disputationem, qui idem<placeName>Veronae</placeName>et mortem Christi caussa oppetiisse, et natus quoque
                esse non ita multis argumentis, multo tamen acumine demonstratur. Praetereo poematia
                nescio quae iuvenilia, graeca et latina,<persName>Augustini Casatii</persName>mediolanensis, et quaedam
                ad suae gentis originem, atque avitarum aliquot apud turcas possessionum ius
                pertinentia, quae ipsius verbis<persName>Baptista Todeschius</persName>virlimatissimus nobis
                reddidit.</p>
        <p>VI.</p>
        <p>Illud quidem sciatis velim,<persName>Franciscum</persName>
          <pb n="60"/>Parisium, qui<persName>Scipioni Burghesio</persName>est ab
                epistolis, tandem aliquando quem de optimo scriba confecerat librum, eum tribus
                voluminibus digestum protulisse. Quo ego libro nihil arbitror in suo genere fieri
                potuisse perfecetius. Itaque et ipsi sum pridem per litteras gratulatus, et vobis,
                quod eum in vestrum numerum me suasore allegeritis, nunc cum maxime gratulor. Quod
                si me successu invitati paullo iam fidentius auditis,<persName>Emmanuelem</persName>quoque fabrum,
                mexicanum hominem, sine cunctatione allegetis. Is enim quum<persName>Didaci Abadii</persName>collegae
                nostri, mexicani item hominis, qui superiore anno est bononiae mortuus, vitam latino
                non ineleganti commentariolo complexus esset, idque cum heroicis eiusdem<persName>Abadii</persName>de
                Deo, Deoque homine carminibus divulgasset, bina libri exempla ad me proxime
                preferenda curavit, quorum unum mihi haberem, alterum vobis suo nomine traderem.
                Huic ego statim sic rescribendum (nam et ipse humanissime scripserat)
                existimavi....</p>
        <p>VII.</p>
        <p>
          <persName>Dominicus Todeschinius</persName>, ad me scripsit<persName>Georgium Terpinium</persName>, qui<placeName>Friburgi</placeName>ius naturale
                profitetur, et<persName>Antonium Musnigium</persName>publicae valetudini tuendae apud foroiulienses
                praefectum,ac medicorum, qui gradiscae, et goritiae sunt, magistrum, in hanc
                societatem nomen dare vehementer velle, si per<pb n="61"/>vos liceat. At de horum doctrina
                comperti nihil habemus, doctos quidem esse existimare facile possumus. Iudicium
                igitur vestrume esto, vestrum arbitrium. Ego tamen<persName>Todeschinio</persName>suaseram, ut aliquid
                ab eis speciminis loco postularet. An persuaserim, nescio.</p>
        <p>VIII.</p>
        <p>Hactenus scipseram, quum collega noster Placonides orationem mihi dedit patria lingua
                exaratam, qua<persName>Laurentius Caleppius</persName>, qui<persName>Iosepho Garampio</persName>pontificio apud Augustum
                legato est ab latere,<persName>Mariam Theresiam</persName>caesarum filiam, uxorem, matrem, ingenti
                orbis terrarum luctu nuper ereptam nostrae gentis nomine<placeName>Viennae Vindelicorum</placeName>laudavit. Quae tota oratio hoc habet praecipuum argumentum, ut ostendat, reginam
                nostram, vel potius matrem (huius enim nominis suavitate maxme delectamur) cum
                caeteris virtutibus, tum in primis vitae innocentia, et consiliorum magnitudine
                hominum iuvandorum studio praestitisse. Nihil his laudibus nec magnificentius, nec
                verius. Ipsum porro stili genus id esse reor, quod tempori, ac materiae, et
                gravitate dictorum, et dictionis nobilitate, ac beata quadam copia praeclare
                respondeat. Magni ingenii profecto suit, sodales,<persName>M. Theresiae</persName>merita oratione
                exaequare. Quamobrem vos rogo ipsius etiam Placonidis verbis, ut<persName>Laurentium
                Caleppium</persName>vestrae approbationis testimonio exornetis.</p>
        <pb n="62"/>
        <p>IX.</p>
        <p>Iam vero audite, si libet,<persName>Montii</persName>nostri haud antiquum poematium, quod solitudinem
                inscripsit, ubi multa ex rerum naturalium scientia, quae<persName>Iacquerius</persName>in conventu
                arcadico longa oratione persequutus fuerat, scitissime perstrinxit. Quod utinam
                germanico quodam gallicove colore totam poesim non infuscasset; aut certe cum
                etruscae elegantiae studiosior fuisset (sunt enim quidam loquendi modi, qui
                peregrini magis videantur, quam nostri) tum etiam versus maiore cura elaborasset, et
                quasi tornasset! iacit tamen multos igniculos ingenii, et felicissima interdum
                mentis concitatione provehitur. Dum lego, quaeso, diligenter attendite.</p>
      </div>
      <div>
        <pb n="63"/>
        <head>X</head>
        <head>Anno<date>1782</date>, 9 calendas iulias,<persName>Biagiato</persName>praeside, mentore<persName>Flaviano</persName>, censoribus.</head>
        <p>I.</p>
        <p>Praeclarum est illud, sodales,<persName>Marcii Tullii</persName>dictum loquaci stultitiae praestare
                indisertam prudentiam. Id ego sequutus, constitui hodierna die inania illa otiosarum
                aurium blandimenta, quae in principiis dicendi assumi solent, omnino repudiare,
                quaeque interea, dum intercapedo huc conveniendi fuit, in sodalitate nostra acta
                sunt, ea ita ut acta sunt, sine fuco, ornatuque verborum apud vos narrando
                percensere.</p>
        <p>II.</p>
        <p>Atque ut hinc statim incipiam,<persName>Carolus Scaevarlius</persName>germanus priorem partem ad nos
                misit eorum commentatiorum, ex quibus ipse oeniponti theologiam tradit, quae
                pertinet ad controversias. Sic autem hi sunt tributi, ut errores primum refellant
                eorum, qui negant esse Deum, tum eorum, qui esse<pb n="64"/>quidem concedunt, sed nec
                rebus humanis moderari, nec quidquam agere affermant quieto beatoque aevo fruentem
                deinde illorum, qui naturae omnia ductu, et quali imperio fieri, ab eaque demum ius,
                aequumque fluxisse volunt; denique eorum quibus, persuasum est, nondum coelo
                demissum esse, qui humanum genus ab orci faucibus liberet; postremo illorum, quos
                Mahumetana infecit superstitio. Iam si quanti opus faciam, quaeritis, ego vero non
                minimi: ordo perspicuus, res bene distinctae, beneque explanatae, satis doctrinae,
                argumenta firma, et adstricta, brevitas opportuna; latinitas quidem quae esse
                theologorum solet. Verus hactenus.</p>
        <p>III.</p>
        <p>Ab<persName>Anna Paltrineria</persName>carmen accepimus in nuptias<persName>Aloysii Bertii</persName>, qui tum<placeName>Mantuae</placeName>praeturam gerebat, et<persName>Mariae Molinariae</persName>viennensis feminae. Quae quidem nuptiae quum
                auspicem primo habuissent<persName>M. Theresiam</persName>, eaque postea esset extincta, et ipsi filius
                successisset, uberem materiam poetriae praebuerunt, quaeque gratam imaginum
                reciperet varietatem. Itaque versus insunt cum pleni, tum grandes, color eiusmodi,
                qui ab eo, quo Frugonii sunt lita poemata, non procul abhorreat. Intelligas mulierem
                liberius paullo, quam soleat, ingenio velificatam suo: quacum tamen altera mulier
                acriter videtur de<pb n="65"/>huius laudis principatu contendere. Ea est<persName>Paulina Suardia
                Grismuda Bergomas</persName>, quae<persName>Mariam Carolinam</persName>sardorum regis filiam, quum haec<persName>Antonio
                Saxoniae</persName>principi nuptura in<placeName>Germaniam</placeName>iret, celebravit, idque carmen, sane
                perelegans, ad nos perserendum curavit, ex quo sodalitates censores de eius
                facultate iudicarent. Qui quidem cooptationis honorem ipsi adiudicarunt. Paulina
                vero humanissimis litteris ad me datis gratias universae sodalitati egit
                maximas.</p>
        <p>IV.</p>
        <p>Et quoniam de Corinnis, et Cynthiis diximus, Alcaeos etiam, et Anacreontes memoremus.<persName>Franciscus Dulcius</persName>viscovichius illyricus, Cunichii, et<persName>Zamagnae</persName>Homeri interpretum,
                ut puto, civis, cuius praecipuum studium est in bellis, regibusque latino lyrico
                versu exsequendis, quum esset<placeName>Viennae Vindelicorum</placeName>, cognovissetque ab socio nostro<persName>Alcesimarcho</persName>, praestantissimo iuvene, quaedam ex eius lyricis mirifice mihi esse
                probata, ultro ad me scripsit, carmenque adiecit ad<persName>Stanislaum</persName>Augustum Sarmatorum
                regem. Quo ego perlecto, vim spiritumque admiratus, qualem non temere quivis
                afferat, ita respondi, ut me sibi vestram gratiam, vestrique testimonii ornamenta
                conciliaturum pollicerer. Quod magno eius merito quum receperim, vestrum est,
                sodales, curare, ne frustra receperim. Sed<placeName>Italia</placeName>redeamus.</p>
        <pb n="66"/>
        <p>V.</p>
        <p>
          <persName>Antonium Melonium Ferrariensem</persName>ecquis vestrum ignorat? At ille se ignotum vobis
                putabat, quum epigramma quoddam nuptiale, sane huius, quo vates inflammantur,
                furoris plenum necesse habuit mittere quo in vestrum numerum adsciscerertur. Quasi
                vero non in medio essent complura eius tum soluta, tum vincta numeris scripta, et
                maxime quae in sua illa italorum auctorum catalecta ipsa coniecit. Nolite igitur
                dubitare, quin aut ego confestim huic vestro nomine satis fecerim, aut hic vestram
                in se voluntatem, eo quo par erat, officio sit persequutus.</p>
        <p>VI.</p>
        <p>
          <persName>Carolus</persName>quoque<persName>Rosminius</persName>civis noster, lectissimus adolescens, nobis est usus
                morigeris, nec immerito. Hac enim tam molli, acque inerti iuventute ipse aut solus,
                aut paene solus litteris operam dat, nec committi, ut aliis, quam quibus in Helicone
                monte domus est, puellis omne tempus florentissimae aetatis addixisse videatur. Qui
                si tamen quum versiculos facit, approbante quidem mirum in modum natura, saepe ad
                amores delabitur, haud eo id facit, quo his deliciis plus aequo sudeat, sed quia
                veterum poetarum, in primis<persName>Horatii</persName>, et<persName>Petrarchae</persName>, quos in sinu fert, suavitatem
                ipsa argumenti similitudine melius se imitari poses confidit. Ac vellem equidem<pb n="67"/>ceteri adolescentes hoc paeto amarent. Crebriores profecto coetus, frequentioresque
                haberemus.</p>
        <p>VII.</p>
        <p>Sed nolo orationem, tanquam ad scopulum, sic ad querelam detrudere peracerbam; nolo
                externorum hominum in nostram societatem flagrantissimum studium commemorare,
                domesticorum insectari fastidium, pigritiam, animique dissolutionem. Valeant isti,
                qui nobilitatem in otio ponunt; inter mulierum cathedras viros musarum consuetudini
                deditos temulenti contemnat, nihil sapiant impune, denique, quo miserius nihil est,
                his tantis voluptatibus, quantae e studiis capiuntur, se carere non sentiant. Nos,
                sodales, contenti simus nostra virtute, quid iniqui in nos iaciant, ne laboremus: et
                si quidem viri sumus, partam a maioribus gloriam vel amplificemus ipsi, vel certe
                omni ratione tueamur.</p>
        <p>VIII.</p>
        <p>Iam vero quis unquam ne per somnium quidem cogitasset, huius theatri, cuius etsi
                fortasse serius quam cultissimae civitatis ratio posceret, aliquando tamen
                fundamenta poni vidimus, aedificandi consilium, novum societati nostrae sodalem
                adiuncturum fuisse? Nam quum<persName>Iosephus</persName>, cui a via nomen est, patricius bononiensis,
                summo genere, eximiaque<pb n="68"/>dignitate vir, qui tridenti commoratur, pro amicitia,
                quae sibi cum aliquot nostris hominibus est, theatri exemplum ea caveae forma, quae
                ese ad spectandum aptissima existimatur, sua manu descriptum miserit, eiusque
                iudicii rationes non satis ille quidem dilucide, sed tamen ita exposuerit, ut
                appareat mathematicarum rerum scentiam sibi nequaquam deesse; cum eius amicorum
                precibus, atque adeo ipsius cupiditati obsequendi, tum vero grati animi declarandi
                gratia, simul quod res ipsa aliqua laude digna visa est, haud aegre illum nostro
                collegio coonestavimus,<persName>Clemente Baronio</persName>praefertim non repugnante: cuius
                doctissimas in hanc sententiam ad me litteras eo diligentius audiatis velim, quod de
                optima theatri constructione verissimam habent, apertissimamque disputationem, et
                quae una multorum schemata, commentationesque facile vincat. Ac Viaeius quidem
                magnopere mihi mandavit, ut vobis demonstrarem, se quoad vita suppetet, beneficii
                vestri memoriam nunquam esse depositurum.</p>
        <p>IX.</p>
        <p>Reliquum est, sodales, ut sciatis duos adolescentes, qui eundem hunc honorem
                petebant, a me repulsam tulisse: quorum alter, qui ne nomen quidem suum edere
                auderet, nescio quid nugarum per internuncium obtruserat, alter, et is quidem haud
                paulo melior<pb n="69"/>saniorque, nomine Iacobus Chittalius, domo Bonfadino, quod est
                oppidum in carnis, libellum de iure sacerdotali miserat latine scriptum, quem
                reiiciendum censui ob eam rem, quod scholastici cuiusdam commentarioli speciem
                haberet; nos autem sodalitiis legibus vetamur, quae Lyceum, et iuvenilem disciplinam
                oleant, ea rata ducere, propterea quod ex iis, qua quisque sit ment, quo acumine,
                qua doctrina, haud ita facile diudicari potest. Et tamen hominis voluntatem,
                diligentiamque amantissimis verbis complexus sum, eumque ut ex suo sibi marte, ut
                dicitur, laudem quaerat, pro virili parte excitavi: nostrum officium, si id fecerit,
                haudquaquam desideratutum. Haec habebam sodales, quae dicerem: nihil iam vos
                moror.</p>
      </div>
      <div>
        <pb n="70"/>
        <head>XI</head>
        <head>Anno<date>1782</date>, 6 calendas ianurias, Erotico praeside, mentore Flaviano, censoribus.</head>
        <p>I.</p>
        <p>Nihil quicquam nec domesticae, neque externae rei, quod auditu magnopere dignum sit,
                hodie ad vos affero, sodales ornatissimi; suit enim his mensibus incredibilis
                quaedam raritas tum novorum librorum, qui sodalium liberalitate commeare ad nos
                solent, tum eorum hominum, qui societatem nostra ad amplificandam ingenii famam sibi
                expetunt. Quid enim vobis dicam unum<persName>Iosephum Christorum</persName>, venetum hominem, fortasse
                doctum, sed de cuius ingenio nihil unquam ne rumore quidem nuntio accepimus, misisse
                ad nos, qui eius verbis id honoris peteret? Cui quidem quum respondissem, neminem,
                cuius non apud nos doctrinam vel fama celebrasset, vel scripta ostendissent, a nobis
                solere cooptati, nihil mihi postea ab illo aut renuntiatum, aut allatum est.</p>
        <pb n="71"/>
        <p>II.</p>
        <p>Iam vero de libris par fortuna, eademque ratio. Nam<persName>Fuscus Montanus</persName>latinum opusculum
                misit rixarum, atque adeo inficentiarum plenum in Scaevinum collegam suum; quod
                neque argumenti utilitate, quum in quibusdam theologorum salebris potius, quam
                quaestionibus versetur, neque perspicuitate sermonis, quum genere dicendi
                impeditissimo quasi obvolvatur, neque dictorum urbanitate, quum adversarium
                petulanter, et tamen frigide insectetur, cuiquam qui bonas horas bene collocare
                velit, legendum puto. Alteram oratione similem, iudicio dissimilem commentationem
                accepimus ab<persName>Iacobo Chittalio</persName>, qua hic demonstrat, sacra quae quotidie a
                sacerdotibus leguntur, canunturque, cum vatum hebraeroum, tum apostolorum patrumque
                scripta meliorem et delectum et ordinem desiderare. Hac ille tam parva mercede
                societatis sibi nostrae ornamenta comparavit.</p>
        <p>III.</p>
        <p>Numquid nunc aliud expectatis, sodales? Nostrarum quidem rerum, quod addam, nihil
                est; sed manete quaeso paulisper, dum Eroticus noster<note place="foot" xml:id="ftn10" n="10">
            <p rend="footnote text">
              <persName>Carolus Rosminius</persName>, qui plura
                        deinde edidit, sed in primis<persName>Publii Ovidii</persName>vita absolutissime
                        scriptam.</p>
          </note>amores quosdam suos dulcissi<pb n="72"/>mis versibus in sinu vestro
                deponit; quorum mollitie capti ne plus aequo voluptate difflutatis, ego quoque
                nonnullos meos subiiciam sane asperos, et amaros, non amores dico sed versus. Hoc
                agite ergo, amant alterna Camoenae.</p>
      </div>
    </body>
  </text>
</TEI>