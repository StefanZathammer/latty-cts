<TEI xmlns="http://www.tei-c.org/ns/1.0">
  <teiHeader>
    <fileDesc xml:id="maffiolus-c-flosculi">
      <titleStmt>
        <title>Flosculi aureas illustrissimi et reverendissimi Caroli Cardinali Madrutio et principis tridenti comas ambientes, versio electronica</title>
        <author key="maffiolus01">
          <name xml:lang="dt">Maffiolus, Caelius</name>
          <date precision="low">fl. 1600</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>33 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>Flosculi aureas illustrissimi et reverendissimi Caroli Cardinali Madrutio et principis tridenti comas ambientes</title>
            <imprint>
              <pubPlace>Verona</pubPlace>
              <date when="1608">1608</date>
            </imprint>
          </monogr>
        </biblStruct>
        <bibl>TLMF, Dip. 651/5</bibl>
      </sourceDesc>
    </fileDesc>
    <profileDesc>
      <creation>
        <date when="1608" precision="high">1608</date>
      </creation>
      <textClass>
        <keywords scheme="time">
          <term>Das 17. Jh. bis zum Aussterben der Tiroler Linie der Habsburger (1665) und zur Gründung der Universität (1669)</term>
        </keywords>
        <keywords scheme="genre">
          <term>Dichtung</term>
          <term>Gedichtsammlung</term>
          <term>Panegyrik</term>
        </keywords>
      </textClass>
    </profileDesc>
    <revisionDesc>
      <listChange>
        <change>corrected teiHeader and body<date>2015-09-14</date>
          <name>Johanna Luggin</name>
        </change>
      </listChange>
    </revisionDesc>
  </teiHeader>
  <text>
    <body>
      <div>
        <head>Flosculi aureas illustrissimi et reverendissimi Caroli cardinali Madrutio et principis tridenti comas ambientes, sub Auroram ad Hippocrenes undarum murmur in Heliconis radicibus derpti a Caelio Maffiolo salod. Perill. comiti d. Hieronymo a veritate Dicantur.</head>
      </div>
      <div>
        <pb xml:id="F2"/>
        <head>Ad librum.</head>
        <lg>
          <l>Vade liber fratrum meliori sorte tuorum</l>
          <l>Usus, ad egregium labra terenda virum.</l>
          <l>Nam qui blanda canit roseae praeconia Pacis,</l>
          <l>Barbaries semel, et syllaba falsa notat.</l>
          <l>Nec mirum, in summo curarum effluxerat ille,</l>
          <l>Nec fuit, heu, Patri qui daret ullus opem.</l>
          <l>Queque soror recti tradit praecepta loquendi,</l>
          <l>Me torrebat atrox, cum exiit illa, febris.</l>
          <l>Et quae errata gerit, verborum est scriptio falsa,</l>
          <l>Hoc correctorum cura fuit iuvenum.</l>
          <l>Ista tamen, fraterque iterum nova praeta ferentes,</l>
          <l>Cultior exibit, et magis uterque bonus.</l>
          <l>Vade ergo, fratre et ne sis diversus ab omni,</l>
          <l>Nostra Epigrammata sint consocii usque tui.</l>
        </lg>
      </div>
      <div>
        <head>Ad Aristarchum lectorem.</head>
        <lg>
          <l>Qui legis haec rabido laceres ut carmina dente,</l>
          <l>Extat nobilius, nec tibi maius opus;</l>
          <l>His paria ede prius, lacera dein terque, quaterque</l>
          <l>Quae fuerit nostris sors erit aequa tuis.</l>
          <l>Si meliora dabis, caelesti ut lumine plenus;</l>
          <l>Ignosces, surgens non lacerabis opus.</l>
          <l>Sin neutra efficies, laniabis et improbe; iniqua</l>
          <l>Tunc tua cum rabido sors erit una cane.</l>
        </lg>
      </div>
      <div>
        <head>Perill. Raymundi Comotos turriani ad auctorem epigramma.</head>
        <lg>
          <l>Phoebipotens recolis celebrando carmine vates</l>
          <l>Aurea tridenti dum bene facta ducis;</l>
          <l>Digna canis, qui vera canis, nam is possidet unus</l>
          <l>Virtutes, hominum quas chorus omnis habet,</l>
          <l>Nostraque si ferret sors foelicissima, ut ista</l>
          <l>Umbra sub, traheret nostra propago dies</l>
          <l>Falcigeri non aeva Dei optaremus: ut ista</l>
          <l>Sint, Illi iam se nostra propago dicat.</l>
        </lg>
      </div>
      <div>
        <pb xml:id="F3"/>
        <head>Perillustri comiti d. Hieronymo a veritate, quod eius opera ab
                illustrissimo et reverendissimo cardinali Madrutio auctor in patrocinium susceptus
                fuerit, gratiarum actionis ergo, carmina pollicetur, et hunc libellum dicat.</head>
        <lg>
          <l>Illustris veterum propago avorum,</l>
          <l>Clarae nobilitatis inclitumque</l>
          <l>Decus; quas tibi gratias referre</l>
          <l>Debet nostra Thalia, origo nostrae</l>
          <l>Prima quod fueris quietis, auctor</l>
          <l>Optataeque salustis? Has aget, quas</l>
          <l>Plurimas valet, et quibus nec unquam</l>
          <l>Finis repperiatur ullus, et quae</l>
          <l>Excedant numerositate crines</l>
          <l>Sylvarum, oceani trucesque sulcos?</l>
          <l>Es nam qui charitum ducatus ulnis,</l>
          <l>Gratiisque repletus omnibus! Tu</l>
          <l>Illas unus habes, genus virorum</l>
          <l>Quas simul valeant habere, nulla</l>
          <l>Hinc est, quae referatur, illa quaemet</l>
          <l>Non olim infideat tuis medullis.</l>
          <l>Unde nil peragit, putat tibi qui</l>
          <l>Gratias referendo, basiorum</l>
          <l>Quae et vincant numerum Catullianum;</l>
          <l>Fecisse officio satis suo. Ergo</l>
          <l>Si Phoebus cecinisse vestra summo</l>
          <l>Dabit facta sono! Polo inseram te,</l>
          <l>
            <pb xml:id="F4"/>Nostro et carmine, dum dies corusca</l>
          <l>Solis lampade fulgide micabit,</l>
          <l>Tu Hieonyme lucidus vigebis.</l>
          <l>Vestro corripiant tamen sub alto</l>
          <l>Gressus nomine, quae Chely modo ipse</l>
          <l>Fudi Theis ad aetheris plagas, et</l>
          <l>Tu Madrutiadae domus honores</l>
          <l>Tutandos capias, quibus nitores</l>
          <l>Debes iure propaginis tuae; sic</l>
          <l>Debebit tibi, cui bonum omne debes,</l>
          <l>Fovebitque suum nitor nitorem.</l>
        </lg>
      </div>
      <div>
        <head>Ad eundem perillustrem comitem de hoc nomine veritas.</head>
        <lg>
          <l>Veritas urbem recolis superbam</l>
          <l>veri, et hic degis roseo in recessu</l>
          <l>Grata dum plenae pietate miti</l>
          <l>Tempora vitae,</l>
          <l>Nostra quid de te retinet camaena,</l>
          <l>Iure te dici nisi veritatem</l>
          <l>Quod suo VERI gremio foveris</l>
          <l>Urbis amatus?</l>
          <l>Num satus tanquam reliquis colendus</l>
          <l>Et magis illustris, genitricis urbis</l>
          <l>Ipso es, o Hieronyme, veritas a</l>
          <l>Numine dictus?</l>
          <l>Has canunt dotes hominum coronae,</l>
          <l>Diligit cum te chorus omnis urbis,</l>
          <l>Ducit et cum te super alta digno</l>
          <l>Sydera metro.</l>
          <l>Nescio at maius video, tuae dum</l>
          <l>Se voluntati subigit potenti</l>
          <l>Sponte devotus populus, facessit</l>
          <l>
            <pb xml:id="F5"/>Et tua iussa:</l>
          <l>A tuo et dum consilio potentes</l>
          <l>Cerno sic pendere viros, nihilque</l>
          <l>Quod tibi non sit placitum futurum,</l>
          <l>Ducere factum.</l>
          <l>Nomen hoc veri trahier videtur</l>
          <l>(Civitas haec quo decoratur alta)</l>
          <l>Nomine a vestro potius supremo</l>
          <l>Quam istud ab illo</l>
          <l>Unde tu VERI melius caneris</l>
          <l>Maenia informans anima, et salubris</l>
          <l>Esse forma, huic quae tribuisse vitam</l>
          <l>Sit potis urbi.</l>
        </lg>
      </div>
      <div>
        <head>De stemmate nobilissimae familiae veritatis.</head>
        <lg>
          <l>Inflexa in cubitum dimanat linea curvuum;</l>
          <l>Angulus alta tenet, cornua cernit humus.</l>
          <l>Terna decore suo collustant sydera stemma,</l>
          <l>Cingunt bina caput, tertia habet medium.</l>
          <l>Istane divini est anima intellecta Platonis,</l>
          <l>Harmonicis constat quae bene tota modis?</l>
          <l>Mens mea cita melos, proprio quod iam impete format,</l>
          <l>Sidereos orbes, dum quatit illa, capit.</l>
          <l>Et flamen cunctis vitam ducentibus infert.</l>
          <l>Flamine quae proprio cuncta animata ferit.</l>
          <l>Mysterium o caeleste, alta o, Hieronyme, summi</l>
          <l>Stemmata vestri animi, symbula et ingenii.</l>
          <l>Harmonicis constas numeris, cui maxima rerum</l>
          <l>Dogmata cunctarum cognitio explicuit.</l>
          <l>An non auxilium praestas cum dives egenti,</l>
          <l>Diceris humanos non penetrasse sinus?</l>
          <l>Sic est. Pinge agito hunc pictor, cum insignia pinges;</l>
          <l>Cumque hunc; stemma edas, sic rata vota feres.</l>
        </lg>
      </div>
      <div>
        <head>
          <pb xml:id="F6"/>Rogat illustrissimum cardinalem ut libellum hunc ad pedes admittat suos, cum
                maioribus nequeat accepta ab illo beneficia meritis compensare.</head>
        <lg>
          <l>Madruti generose, qui perenni ad</l>
          <l>Imperi raperis labore vestri</l>
          <l>Curandum graviora; ‘Principem te</l>
          <l>Oro, ne ad mihi praestitam graveris</l>
          <l>Gratiam, addere munus, ut patrono</l>
          <l>Meo ni liceat sacrare versus.</l>
          <l>Quos in Castaliis iugis Apollo</l>
          <l>Dictavit Pater. Hi tibi dicentur,</l>
          <l>Nequaquam ut referam pares patrono</l>
          <l>Grates, cum nequeat pusilla nostra</l>
          <l>Tantum musa (cum agat tamen misella</l>
          <l>Quas potest) sed ut haurias perennis</l>
          <l>Observantiae, amoris, et supremi</l>
          <l>Nostri in te, indicium satis relucens.</l>
          <l>Nam licet dederit domesticarum</l>
          <l>Me fortuna inopem scelesta rerum;</l>
          <l>Ingratum tulit illa non tamen me,</l>
          <l>Accepti immemorem minusve doni.</l>
          <l>O posses utinam videre nostri</l>
          <l>Cordis intima, pauperum Receptor?</l>
          <l>
            <pb xml:id="F7"/>Coniunctam ac operae fidem videres,</l>
          <l>Coniunctam et fidei perennitatem.</l>
          <l>Sed non hoc quoniam datur. Libellus,</l>
          <l>Sin minus salibus facetiarum</l>
          <l>Leporumve refertus, attamen (cui</l>
          <l>Plurimum tribuas) amoris, atque</l>
          <l>Puritatis opus, pedes rubenti</l>
          <l>Oscularier optat ore vestros,</l>
          <l>Se indignum reputans, legat sacer quem</l>
          <l>Dux. Hunc si fueris ducum supreme</l>
          <l>Amplexus? Bene nostra habere sese</l>
          <l>Credam, vivere meque adhuc clientem</l>
          <l>Summi principis, et ducis supremi.</l>
        </lg>
      </div>
      <div>
        <head>Anagramma.</head>
        <lg>
          <l>Carolus Madrutius</l>
          <l>Lusurus amor dicat.</l>
          <l>Dulcis amor charitum roseis nutritus in ulnis,</l>
          <l>Nutritusque tuo dulcis Apollo sinu;</l>
          <l>Alta recognoscens Madrutii facta sonanti</l>
          <l>Maeonidum digna et carmine Apollineo</l>
          <l>Extimuit parvas superantia pondera vires,</l>
          <l>Perque nequit summum parvulus ire decus.</l>
          <l>Sed qui summa timet, lusurus ad ima recurrit,</l>
          <l>Hunc tibi lusurus, dux, amor ausa dicat.</l>
        </lg>
      </div>
      <div>
        <head>Adhortatur Calliopem suam, ut caeteris posthabitis unum studeat canere tridenti principem, a cuius laudum immensitate verum Poesis decus emanat vatibus.</head>
        <lg>
          <l>Nostra si in aereo sacrati culmine Pindi</l>
          <l>Musa inter lauros diceris esse sata?</l>
          <l>
            <pb xml:id="F8"/>Cur non quae summae spirant praeconia laudis,</l>
          <l>Quae ve dabunt lauro tempora posse tegi;</l>
          <l>Has humiles exosa casas, exosaque plebis</l>
          <l>Lubrica, maiori numine adacta rapis?</l>
          <l>Carolus eximio celebrandum carmine se fert,</l>
          <l>In Mandrutiada gloria rara domo.</l>
          <l>Materiem cuicumque affert graviore cothurno</l>
          <l>Dignam, illo et si quid clarius esse potest.</l>
          <l>Viribus hunc cunctis, manibus celebrato et utrisque,</l>
          <l>Hic tibi Pindus erit, hic tibi laurus erit.</l>
        </lg>
      </div>
      <div>
        <head>A maestitiae tenebris ad Gaudii lucem ab Illustrissimi Tridenti Principe revocatus
                intendit laeta carmina scribere.</head>
        <lg>
          <l>Improba, quae rabide mortalia pectora torquens,</l>
          <l>Maestitia, obscuri ad regna reducis agri.</l>
          <l>Tende alio, te, christicolis humanior heros</l>
          <l>Amplius in nostra non sinit esse anima.</l>
          <l>Nec mihi nigrescet, concepti signa doloris,</l>
          <l>Amplius in membris nigra lacerna meis.</l>
          <l>Candidus at reteget laetantia corpora amictus,</l>
          <l>Pallidulo et ludent lylia mixta croco.</l>
          <l>Musa agito, atque hilaris disuetum barbiton urge,</l>
          <l>Laetaque laetanti carmine tolle ducem.</l>
          <l>Illi ut, qui tibi vita est, et dat te esse beatum,</l>
          <l>Sis quoque tu aeterno carmine longa dies.</l>
        </lg>
      </div>
      <div>
        <head>De nobilitate, et praestantia Madrutiae domus: ex 35 capitulo libri II Plinianae
                Historiae. Elegia.</head>
        <lg>
          <l>Divarum interpres rerum miranda recludo,</l>
          <l>Carole, non folio dicta notanda brevi.</l>
          <l>
            <pb xml:id="F9"/>Sideris e fertur radianti lampade lapsa</l>
          <l>Scintilla, in multa haud conspicienda face,</l>
          <l>Paulatim ad terrae e caelo delabier oras,</l>
          <l>Et magis accedens, illa nitere magis.</l>
          <l>Sideris effigiem iam iam praeferre videtur,</l>
          <l>Crescentis pandit lumina iamque deae.</l>
          <l>Et colit usque Soli sublimia compita, Phoebes</l>
          <l>Dum videt orbiferas se aequiparasse faces.</l>
          <l>Se inserit inde astris, obtento et lumine laeta,</l>
          <l>Gaudet ibi extremum non tenuisse locum.</l>
          <l>Vestra Dei decerpta sinu generosa propago,</l>
          <l>Interiusque Poli nobilitate nitens;</l>
          <l>Missa polo, tellure studet crevisse favillas,</l>
          <l>Et proprii specimen exhibuisse animi.</l>
          <l>Clara patent iam iam virtutis lumina summae,</l>
          <l>Inque aperit sese germina bina decus.</l>
          <l>Armorum in primis summa excellentia fulxit,</l>
          <l>Saepe rebellantorum qua arma nefanda scidit.</l>
          <l>Nec minus illustri intactae micuere Minervae</l>
          <l>Luce artes, quibus est addita lux fidei.</l>
          <l>Sic cornu est gemino, caelo delapsa peraucta</l>
          <l>Fax, et cornigerae est aemula facta Deae.</l>
          <l>Romanae primum suprema potentia cornu</l>
          <l>Sponte Rei, proprio vult habuisse sinu.</l>
          <l>Consortem inde auxit partem induperator honore,</l>
          <l>Quo maiore nequit se decorasse decus.</l>
          <l>Parte ista arma gerit, gerit illa et parte tiaras,</l>
          <l>Hic decus arma suum, hic Pallas habetque suum.</l>
          <l>Et hemino aucta Deo, illi uno supereminet auctae</l>
          <l>Fax nova, Apollineae haud invida facta comae.</l>
          <l>Mensales patitur Lunae haud imitata recessum</l>
          <l>Defectis, anceps itve, reditve vias;</l>
          <l>Perpetuo illa gradu et spatiosa per aequora mundi</l>
          <l>Incedit, numquam lumine facta minor.</l>
          <l>
            <pb xml:id="F10"/>Usque ignis, si ligna addas, maiora videtur</l>
          <l>Lumina ad astriferos usque vibrare globos;</l>
          <l>Non aliter fax ista novis splendoribus aucta,</l>
          <l>Cernitur ingentes usque vibrare faces.</l>
          <l>Nec cadet aeternum; tali est sub condita fato,</l>
          <l>Nunquam hominum ut valeat sustinuisse vices.</l>
          <l>Ast huic cum dabitur, si quando, posse reducta</l>
          <l>Cornua, mox quod erit, composuisse simul;</l>
          <l>Submittet Sol ipse suas, sub nube retentus,</l>
          <l>Luce auctae fasces lucidiore daci.</l>
          <l>Tunc iò dicet iò caelum, Pontusque, solumque</l>
          <l>Victor iò dicent, Carole, et astra tibi.</l>
          <l>Tres tulit in rubeo proceres gens vestra Galero</l>
          <l>Insignes; primi cornua bina et erant.</l>
          <l>Tuque huius signi medium es, qui cornua iunges,</l>
          <l>Ditabis vacuum lumine et inde novo.</l>
          <l>Soleque maior eris, proprio qui limina nutu</l>
          <l>Claudere tum poteris, tum reserare poli.</l>
          <l>Arbitrio ipse tuo tractabis et orbis habenas.</l>
          <l>Et Thracum in praeceps pallida luna cadet.</l>
          <l>Omnia pacis erunt summae monumenta, nec ulla</l>
          <l>Afforet indigno causa roganda foro.</l>
          <l>Pontificis summi summo tum functus honore,</l>
          <l>Principis et summi functus honore simul;</l>
          <l>Hinc merito a superis vivus rapieris Olympo,</l>
          <l>Illa inter statio et sydera vestra foret.</l>
        </lg>
      </div>
      <div>
        <head>De triplici dignitate tanti ducis, cardinea, episcopatus, et principatus.</head>
        <lg>
          <l>Tres liquido enituere polo splendore decori</l>
          <l>Soles, et terno lumine ovavit humus.</l>
          <l>Illi inde e triplici coniuncti lumine lumen</l>
          <l>Unum facti, una commicuere face.</l>
          <l>
            <pb xml:id="F11"/>Quae multum radiis toto miranda coruscis</l>
          <l>Orbe, diem expulsis nubibus axe movet.</l>
          <l>Temperat et proprio subiectum lumine mundum,</l>
          <l>Et iubare ignito quaeque animata fovet.</l>
          <l>Illi iidem Soles iam nunc nostro Orbe refulgent,</l>
          <l>Hic Ostro dum dux, pastor ovumque micat.</l>
          <l>Iungentur, fientque unus, sed tempora ternus</l>
          <l>Sertorum nitidi luminis ordo premet.</l>
          <l>Et Vaticani sublimi a colle refulgens</l>
          <l>Noctisque, et lucis lora subacta reget,</l>
          <l>O cito iungantur coeantque haec lumina in uno,</l>
          <l>Sed siet egregium ac orbis, et urbis opus:</l>
          <l>Lucidius forsan non prima ab origine sanctae</l>
          <l>Urbis, erit visum Roma superba iubar.</l>
        </lg>
      </div>
      <div>
        <head>Quod hic unus Princeps ad immittendam orbi tranquillitatem sit a D.O. creatus.</head>
        <lg>
          <l>Bellipetens vario cum erret Germania lapsu,</l>
          <l>Sanguinea inque artus concitet arma suos;</l>
          <l>Carole, discordes has composuisse phalanges,</l>
          <l>Est vestrum, et paci restituisse solum.</l>
          <l>Grammata phoenici an non sumunt dogmate fontem</l>
          <l>A bove? Num vestra urbs non caput Italiae est?</l>
          <l>Saeva iugo tibi submisit sua cornua iam Bos</l>
          <l>Decusso, adque tuos procidit ille pedes.</l>
          <l>Sume age iura tibi caelo concessa; potens qua</l>
          <l>Dextera flectetur; Pax ibi tuta foret.</l>
        </lg>
      </div>
      <div>
        <head>Propter triplicem Principis Praestantiam tricipitem appellari.</head>
        <lg>
          <l>Cerno triceps radiare iubar quasi luminis instar;</l>
          <l>(Si triplici Phoebus lumine cinctus eat)</l>
          <l>
            <pb xml:id="F12"/>Crediderim at quem divorum! Tu Atlantides ipse es,</l>
          <l>Quem astra, fretum, et terno munere ditat humus.</l>
          <l>Astra dedere Dei cognoscere quae intima habentur,</l>
          <l>Pontus opes, magnum Terra deditque decus.</l>
          <l>Carole, vive diu proles Atlantis amata,</l>
          <l>Quadruplici forsan munere summus eris.</l>
        </lg>
      </div>
      <div>
        <head>Quod mihi auxilium praestiterit, fitque allusio ad Caelii nomen.</head>
        <lg>
          <l>Stellifer extentis Atlas fulcire lacertis</l>
          <l>Creditur immensum totius Orbis opus.</l>
          <l>Carole, tu obliqui fulcis laquearia Coeli,</l>
          <l>Neve cadat, parvis viribus hocce facis.</l>
          <l>Maius opus sed Atlantis agis, qui voce facessis,</l>
          <l>Tergore quod toto vix agit ille suo.</l>
        </lg>
      </div>
      <div>
        <head>De summa ducis huius iustitia in se servata.
                Ode.</head>
        <lg>
          <l>Madruti ducibus nate potentibus,</l>
          <l>Solamen miseri nobile spiritus</l>
          <l>Degentis memori pectore in hoc meo;</l>
          <l>Regnantum speculum, iustitiae torus:</l>
          <l>Servandum dederit cum tibi Principi</l>
          <l>Nato legis onus nemo potentior;</l>
          <l>Sacris cum teneas insita legibus</l>
          <l>Urbis cuncta bona, et praesidium, et decus,</l>
          <l>Latas tu sequeris, vulgus ut instruas,</l>
          <l>Exemplum ducis ad se solitum dare.</l>
          <l>Recte sic faciens et simul edoces</l>
          <l>Cives tu proprios, ut peragant bona;</l>
          <l>Et cum digna velis, turpia respuas</l>
          <l>
            <pb xml:id="F13"/>Nemo non eadem suscipit illico,</l>
          <l>Nemo non eadem damnat et illico.</l>
          <l>Uno hoc iure tuis civibus inseris</l>
          <l>Virtutum a superis semina tradita</l>
          <l>In quae aucta ob rius pectore nobili</l>
          <l>Vestro, per nitidum iam aera prodeunt.</l>
          <l>Te quantum, o, populus tollit ad aethera</l>
          <l>Cum cernens animo volvere te tuo</l>
          <l>Quae commissa sient sceptra opulentia.</l>
          <l>Effraeno tamen haud impete conspicit</l>
          <l>Te, quod sit placitum, indigna patareve,</l>
          <l>Sed permissa Duci conficere optimo.</l>
          <l>Nec cum sis populi tu caput inclitum.</l>
          <l>Et summa positus sorte, tenes tibi</l>
          <l>Solum iustius hoc, quod tibi gratius;</l>
          <l>Aequum neve putas, quod ferat uberos</l>
          <l>Census, et lybicas congerat areas:</l>
          <l>Sed tanquam solidos imperii tui</l>
          <l>Nexus se statuunt iuraque, et aequitas,</l>
          <l>est queis nulla tibi condita pulchrior</l>
          <l>Res, nec provenit aut fructus honestior.</l>
          <l>Haec est tuta tibi, et lucida gloria</l>
          <l>Basis, quam pietas associata, te</l>
          <l>Coelorum superos elevat ad polos.</l>
          <l>Admota rabidi iustitia fugas</l>
          <l>Cum latrocinii, tum studium mali</l>
          <l>Lucri, ac a populo vivitur optime,</l>
          <l>Qui credit sibi, quae iustitiam ferunt</l>
          <l>Prae se, conveniant, ut tibi laudibus</l>
          <l>Solum constituis digna perennibus.</l>
          <l>Tu solus retines iure pari viris</l>
          <l>Cum summis humiles, altaque cum infimis;</l>
          <l>Iniustum patitur sic opulentior</l>
          <l>Nil, neve opprobrium fertur egentibus.</l>
        </lg>
      </div>
      <div>
        <head>
          <pb xml:id="F14"/>Sorte iniqua depressos tanti Ducis tutela, beatitudinem consequi.</head>
        <lg>
          <l>Vita erat in rapidis nostra interiecta procellis,</l>
          <l>Ceu tumido fragilis concita cymba mari.</l>
          <l>Fluctibus a variis vexabar ubique retentus,</l>
          <l>Et quasi dum merus tartara conspicio:</l>
          <l>Sortis adest nostrae foelicis Carolus auctor,</l>
          <l>Mitigat et sola voce fluenta maris.</l>
          <l>Meque trahit tuti in secura repagula portus,</l>
          <l>Sicque beandus ero, qui rapiendus eram.</l>
        </lg>
      </div>
      <div>
        <head>De misericordia huius principis.</head>
        <lg>
          <l>Gens ubi mortalis me exemptum vidit acerbis</l>
          <l>Maerentis vitae sollicitudinibus.</l>
          <l>Est, inquit, Madrutii opus, nam sustinet iste,</l>
          <l>Quos dolor indignus dilacerasse volet.</l>
        </lg>
      </div>
      <div>
        <head>De eadem misericordia.</head>
        <lg>
          <l>Stemmata vestra nitent aquilarum ornata decore</l>
          <l>Imperiine decus stemmata tanta notant?</l>
          <l>Armiger ille Iovis si effusis se erigat alis;</l>
          <l>Imperii signum Stemmata parta forent.</l>
          <l>Incubat at si nido ille, aut nido inferat escas,</l>
          <l>Stemmata signa piae tum pietatis erunt.</l>
          <l>Abs etenim illa alitur Montana Ciconia, ut ipse</l>
          <l>Vitam sub vestra cura alienus ago.</l>
        </lg>
      </div>
      <div>
        <head>Ab huius Principis Patrocinio aeternitatem emanare Vatibus.</head>
        <lg>
          <l>Dura silex, ignisque facem quae fulgurat, ictu</l>
          <l>sub rabido Chalybis disilientis, eram.</l>
          <l>
            <pb xml:id="F15"/>Ferrea crudelis rabies mihi fregerat hostis</l>
          <l>Pectora, non proprio conscia stare loco.</l>
          <l>Verbere concussus tali de pectore trudi,</l>
          <l>Phoebaeas, digne et sint Helicone, faces.</l>
          <l>Passurae fuerant sed mox oblivia mortis,</l>
          <l>Carole, ni tuus escam applicuisset honos.</l>
        </lg>
      </div>
      <div>
        <head>De summa in rebus omnibus principis huius modestia exhibita.</head>
        <lg>
          <l>Obiiciat quaecunque volet quicunque virorum</l>
          <l>Maximus, huic nostro dona opulenta duci.</l>
          <l>Totius Imperii regeret licet Orbis habenas,</l>
          <l>Sceptra prophana licet, sceptra sacrata licet.</l>
          <l>An mutaturum supremo credis honore</l>
          <l>Mores? Ille cibum ad lautum elephantus erit.</l>
        </lg>
      </div>
      <div>
        <head>Anagramma</head>
        <lg>
          <l>Carolus Madrutius.</l>
          <l>Laurum astris duco.</l>
          <l>Quisquis supremum maiori concitus aestro</l>
          <l>Carmine avet Lauri commeruisse decus:</l>
          <l>Tridenti egregios decantes Principis orsus,</l>
          <l>Orsus, Heroum quos nisi praeco canat.</l>
          <l>Sentiet inde sibi per te evenisse cupita,</l>
          <l>Qui astris laurum, inquis, duco, beoque lyras.</l>
        </lg>
      </div>
      <div>
        <head>De duplici maecenatis mei dignitate, sacra et prophana.</head>
        <lg>
          <l>Praebet opes caelum, praebet tibi munera tellus,</l>
          <l>Divitiis summe dux utriusque micas.</l>
          <l>
            <pb xml:id="F16"/>Auro sublimis, roseo sublimis et ostro,</l>
          <l>Egregias duplici cingis honore comas.</l>
          <l>An non haec summi sunt semina serta decoris,</l>
          <l>Ut qui bina tenes, terna deinde feras?</l>
          <l>Sole calens sic terra sinu sua germina profert,</l>
          <l>Solis et a radiis sic fluit inde calor.</l>
        </lg>
      </div>
      <div>
        <head>Quod mihi auxilium praestiterit, et in hoc sit allusio ad caelii nomen.</head>
        <lg>
          <l>Alcmena natum ex Erebo traxisse draconem,</l>
          <l>Et domuisse Atlas monstra timenda videns,</l>
          <l>Immensi hunc iunxit socium sibi ponderis, ille</l>
          <l>Non potis ast Orbem sustinuisse fuit.</l>
          <l>Si sciet unius Caeli te voce vel una</l>
          <l>Iam iam lapsurum sustinuisse globum!</l>
          <l>Nunc iam sub tali contritus pondere maerens,</l>
          <l>Debilis astra tibi non repetenda dabit.</l>
        </lg>
      </div>
      <div>
        <head>Cum sit hic verus periclitantium tutor veram dici torpedinem hominum.</head>
        <lg>
          <l>Quicunque haec inter saevi discrimina mundi</l>
          <l>Invidiae patitur damna agitata face;</l>
          <l>Carole, ubi vestras rumor pervenit ad aures</l>
          <l>Damni, ille auxilium noscit adesse tuum.</l>
          <l>O nova terrestris truciori gurgite quassi</l>
          <l>Ponti Torpedo, nobiliorque salus.</l>
          <l>Ad te etenim quoscunque trahens a gurgitis ore</l>
          <l>Abreptos, mortis irrita vota facis.</l>
          <l>Felix o talis cui tutor contigit; hunc dii,</l>
          <l>Cum dederint mihi, crux, damna, pericla iuvant.</l>
        </lg>
      </div>
      <div>
        <head>
          <pb xml:id="F17"/>Tutiorem nullum sub lunae globo maerentibus, et in maximis curis
                constitutis locum esse, quam Illustrissimi cardinalis Madrurii Tridentum suum.
                ODE.</head>
        <lg>
          <l>Si teter alas Auster imbriferas, truci</l>
          <l>Expandat impetu suas,</l>
          <l>Nube tegitur nigra statim caeli plaga,</l>
          <l>Et aether ipse tunditur</l>
          <l>Vi grandinis, densorum et imbrium agmine</l>
          <l>Oppressus; et mortalium</l>
          <l>Parens, tonitruum fragore concita</l>
          <l>Saevissimo, vel flaminum,</l>
          <l>Praecordia inter, spiritu impiissimo</l>
          <l>Permota contemit, timet</l>
          <l>Ne lachrymis rursus tegat madidum sinum,</l>
          <l>Caedatque perfide Theti;</l>
          <l>Prosternitur seges, suis elabitur</l>
          <l>Spoliata quercus frondibus;</l>
          <l>Agroque forma pervenusta tollitur,</l>
          <l>Et volucris expavens tacet.</l>
          <l>Nec audet extra rusticus casam pedes</l>
          <l>Tollere, satorum flens luem.</l>
          <l>At Helius si e nubibus madentibus</l>
          <l>Eburneam explicet comam</l>
          <l>Rosis amictam, liliis, atque violis</l>
          <l>Actis in orbem regium,</l>
          <l>Et nectare effusos gubernet sonipedes</l>
          <l>Conspicuus eoa face,</l>
          <l>Curruque vectus aureis nitido rotis</l>
          <l>E sede radiet gemmea;</l>
          <l>
            <pb xml:id="F18"/>Mutatur illico soli facies, suus</l>
          <l>Vultusque cernitur polo.</l>
          <l>Recedit Auster, Coeciasque nubifer,</l>
          <l>Nec savus insurgit Aquilo:</l>
          <l>Sudificus hos roseo ore trudit Zephirus</l>
          <l>Suas in horrisonas cavas.</l>
          <l>Rerum color tunc omnium suum redit,</l>
          <l>Et prata rident roscida.</l>
          <l>Cantat volucris, verna cantantis sonos</l>
          <l>Laeta inter arva reppetit.</l>
          <l>Lectura caros virgo flosculos petit,</l>
          <l>Inter ubi gramina effluit</l>
          <l>E fonte vitreo susurrans rivulus,</l>
          <l>Florentis agri compita;</l>
          <l>Ut ambiat rosis comam, atque addat genis</l>
          <l>Candentibus corallia.</l>
          <l>Arrideant luce ut decora labia,</l>
          <l>Socientque risu Apollona;</l>
          <l>Implicita Nympharum et choris, divinulo</l>
          <l>Asarota picta pede quatit.</l>
          <l>Polus, solum, ignis, aer, atque gorgites</l>
          <l>Laeti cachinnos efferunt.</l>
          <l>Replet suisque mater iterum partubus</l>
          <l>Os, et sinum fragrantibus,</l>
          <l>Ingruerat obscura inferi lues loci</l>
          <l>Mortalium iam pectora,</l>
          <l>Et abierat terris pudor, fides, decus,</l>
          <l>Et mixta honore gratia.</l>
          <l>Subierat ac audacia, impudentia,</l>
          <l>Perfidia, et una dedecus.</l>
          <l>Fraude unde avi iacebat ictus, qui et odio,</l>
          <l>Qui chalybe mortem exceperat.</l>
          <l>Alter furore concidit, sortis rota</l>
          <l>Elati inanis improba.</l>
          <l>
            <pb xml:id="F19"/>Conseptus ille totus omnibus dolis</l>
          <l>Sub sacra amicitiae fide.</l>
          <l>Venena dulci temperat melle horrida,</l>
          <l>Prodat sub ut fide fidem;</l>
          <l>Crudelior truculentioribus feris,</l>
          <l>Scelestior vel Tigribus.</l>
          <l>Si suppetit cui parum Gazae, parat</l>
          <l>Habentibus nihil, dolos.</l>
          <l>Et pertinax succendit ira flammulas.</l>
          <l>Ut devoret pauperculum;</l>
          <l>Tum quaestubus malis diespiter levat</l>
          <l>Caesariem ab ortu roscido,</l>
          <l>Et nubibus praecingitur laeti soror,</l>
          <l>Pandantur ut neci viae.</l>
          <l>Unde moriendum, o scelus, egenis, vel nece</l>
          <l>Alterius, utendum die.</l>
          <l>Ab hac ut optimi gradum retrahant viri</l>
          <l>Pernicie, habent ii quo eant.</l>
          <l>Tridenti habent ad principem, fingunt sibi</l>
          <l>Illo receptacula loco.</l>
          <l>Et ibi satis caelo fruentes optimo</l>
          <l>Nitidum recipiunt aethera.</l>
          <l>Ibi nam refluxit illa, pellet quae luem</l>
          <l>Saevam dies languentibus,</l>
          <l>Rubente cuius fronte vita intermicat,</l>
          <l>Et quae forent opes opus.</l>
          <l>Vitalis aura nunciat, bono omine</l>
          <l>Optata egenti lumina.</l>
          <l>Haec pellet horridas tenebras, et mala</l>
          <l>Discutiet omnia hinc procul.</l>
          <l>Non amplius viget cruoribus virum</l>
          <l>Satura megaera perfurens.</l>
          <l>Sed num videtis ut citis alis volet</l>
          <l>Praeceps ad inferos canis,</l>
          <l>
            <pb xml:id="F20"/>Secumque ducat noxii quicquid fuit</l>
          <l>Humi moratum, ad tartara,</l>
          <l>Et probra cuncta diffluant, Astraeaque</l>
          <l>Iterum plagas terrae petat?</l>
          <l>Est Caroli ducis hoc opus; vitalia</l>
          <l>Vitalis aura stit bona.</l>
          <l>Vitalis hic spirat ubi spiritus, nequit</l>
          <l>Esse inquinati ibi nihil.</l>
          <l>Igitur hic usque spiret, et summo e toro</l>
          <l>Semper suas flet gratias.</l>
          <l>Et quia sereno me quoque aspexit oculo,</l>
          <l>Et fronte placidus candida,</l>
          <l>Dico, ite lachrymae dolore concitae,</l>
          <l>Sat maceratus langui.</l>
        </lg>
      </div>
      <div>
        <head>Anagramma.</head>
        <lg>
          <l>Carolus Madrutius.</l>
          <l>Itur ad oracolum.</l>
          <l>Vexetur ambigua suae vertigine</l>
          <l>Si sortis indignae quis, hunc et Principem</l>
          <l>Adire quaerat; facta cognoscit vitro</l>
          <l>Dubia sua nitidiora lucidissimo.</l>
          <l>Re si quid in magna viri summi urbium</l>
          <l>Facto sit ignorent opus; dictis suis</l>
          <l>Orditur almus Dux opus non pervium.</l>
          <l>Implicitus illum convenit totus soli</l>
          <l>Coetus, ferat quicumque solamen suis</l>
          <l>Ut calamitatibus. Stupes frequentiam? An</l>
          <l>Oraculum itur Delphicum.</l>
        </lg>
      </div>
      <div>
        <pb xml:id="F21"/>
        <head>Qui sine Madrutia ope infirmi videbantur, illa una adepta, fortiores apparere
                caeteris.</head>
        <lg>
          <l>Cum tua nondum sensissem sacra numina Praesul,</l>
          <l>Vestro ego non talis praesidiove forem;</l>
          <l>Sicut in extincto, leporum timidissima turba,</l>
          <l>Corpore magnanimi tygridis, audet opus.</l>
          <l>Sic ego crudeli patiebar vulnere damna,</l>
          <l>Unica et omnigeni meta doloris eram.</l>
          <l>Fretus ope at vestra! Metuunt tentasse dolores</l>
          <l>Ullum opus, ipsa febris vivida vis quatitur.</l>
        </lg>
      </div>
      <div>
        <head>De summa principis huius clementia.</head>
        <lg>
          <l>Cum simul ista soli summus fabricator, et axis</l>
          <l>Unierit, regnum scilicet, atque odium.</l>
          <l>Carole, cur populi vestra in ditione vigentes</l>
          <l>Te tanquam (si fas dicere) numen amant?</l>
          <l>An quia crudeli exerces tua sceptra furore,</l>
          <l>Et quia proclivem te mala ad atra vident?</l>
          <l>Hoc scio, caelesti quoniam virtute nitescens</l>
          <l>Languenti populos dux moderare manu.</l>
        </lg>
      </div>
      <div>
        <head>De securitate tridentini imperii parta a clementia Caroli ducis.</head>
        <lg>
          <l>Clementi imperium teneas cum Carole sceptro,</l>
          <l>Clementique geras quaeque gerensa manis.</l>
          <l>Hinc populi dimanet amor, dimanat honosque,</l>
          <l>Prosequitur mitem, quo sua turba ducem.</l>
          <l>Hinc et saeva cohors adverso flectitur hosti,</l>
          <l>Non ausa in mites arma tulisse duces.</l>
          <l>Excubiae ergo abeant, abeat pharetrata phalanxque,</l>
          <l>Quam tutatur amor, milite non eget urbs.</l>
        </lg>
      </div>
      <div>
        <head>
          <pb xml:id="F22"/>De effectibus huius clementiae.</head>
        <lg>
          <l>Cum saeva abstineas nece, et aegris parcere noris,</l>
          <l>Inter ovat proceres tum tua fama viros.</l>
          <l>Tempora cum tribuas irae, mitisque gubernes;</l>
          <l>Virtutum capiti maximus ardet honos.</l>
          <l>At cum oppressa levas, et vates inferis astris;</l>
          <l>Te miscent superis tum bene facta deis.</l>
        </lg>
      </div>
      <div>
        <head>De commissi gregis summa custodia.</head>
        <lg>
          <l>Quam bene conveniunt capitis tibi dona leonis,</l>
          <l>Commissi o custos egregius pecoris.</l>
          <l>Is cito cum lucis primum susceperit auras,</l>
          <l>Imbibit ardenti lumina luce poli.</l>
          <l>Cumque sua optatae tradit diffusa quieti</l>
          <l>Membra refulgentes emicuere oculi.</l>
          <l>Sic cito Pastoris fueris cum tu auctus honore,</l>
          <l>Direxti ad curam lumina fixa gregis.</l>
          <l>Inque tuos tandem somnus cum labitur artus,</l>
          <l>Mens vigil in curam labitur usque gregis.</l>
          <l>Quis sciet, haec tibi donarit num munera Olympus,</l>
          <l>Quod nos inter eris, qui leo tesqua colens?</l>
        </lg>
      </div>
      <div>
        <head>Quod ducem hunc nemini opem suam negantem maxima praemia maneant.</head>
        <lg>
          <l>Ullis eram, et sine laude miser proiectus in undis</l>
          <l>Curarum, mihi quas Sors inimica tulit.</l>
          <l>Carole de limo miserum pietatis amore</l>
          <l>Traxisti, et mihi me reddidit alma charis.</l>
          <l>Praemia quae fuerint petis hospes? arundine piscans</l>
          <l>Quis, trahit humanum sed sine crine caput.</l>
          <l>Hoc capit, exequias cupiensque parare reperto,</l>
          <l>
            <pb xml:id="F23"/>Fodit humum, hincque auri pondera multa trahi.</l>
          <l>Hoc pietatis opus duplo tulit ille repensum</l>
          <l>Deperiit iustis gratia nulla viris.</l>
        </lg>
      </div>
      <div>
        <head>De propugnaculis tridentinae ditionis in virtute duci existentibus.</head>
        <lg>
          <l>Extollant alii surgentia maenia caelo,</l>
          <l>Oppida quae validis tractibus alta tegant.</l>
          <l>Extructo servent ingentes aggere muros,</l>
          <l>Invitum et efficiat fossa profunda vadum.</l>
          <l>Parva tamen duri haec sunt propugnacula regni,</l>
          <l>Cum mala semper avet turba novasse ducem.</l>
          <l>Vestra probos reddat virtus cum Carole cives!</l>
          <l>Sunt tua praesidio moenia tuta satis.</l>
        </lg>
      </div>
      <div>
        <head>Anagramma.</head>
        <lg>
          <l>Carolus Madrutius.</l>
          <l>Arduus Marti locus.</l>
          <l>Bellifero insidiis panduntur limina Marti,</l>
          <l>In fera ut adversis hostibus arma ferat.</l>
          <l>Proditio Martemque vocat, regnumque ruinae.</l>
          <l>Fronte nefas falsae proditionis habent.</l>
          <l>Summa tui vigeat cum non culpabilis aevi,</l>
          <l>Gensque tibi timeat, gensque tibi faveat!</l>
          <l>Proditio hinc procul, omnes insidiaeque facescunt</l>
          <l>Marti in te locus ac arduus omnis adest.</l>
        </lg>
      </div>
      <div>
        <head>De amore, quo illum populi prosequuntur.</head>
        <lg>
          <l>Turba timet, nec turba timet, quae iussa facessit,</l>
          <l>Madruti, vestra sub ditione manens.</l>
          <l>Non te turba timet cum non sit nacta tyrannum,</l>
          <l>At timet illa tibi nacta patrem patriae.</l>
        </lg>
      </div>
      <div>
        <head>
          <pb xml:id="F24"/>Quod cum honore patri gradu incedat in hoc principe benevolentia.</head>
        <lg>
          <l>Gemmea circundant roseos tibi serta capillos,</l>
          <l>Cardineo, et princeps summus honore nites.</l>
          <l>Sed quid? solus honos, et nil cernatur amoris?</l>
          <l>Fac sit amoris honos, pignus honoris amor,</l>
          <l>Nec plus honoris habe, quam sit tibi dulcis amori,</l>
          <l>Et videam pariles bella movere duces.</l>
          <l>At quid ego loquor? At specimen non miror amoris,</l>
          <l>Dum causam princeps suscipis ipse meam?</l>
          <l>Ut numererque facis vestrorum in sorte clientem,</l>
          <l>Ambiat et nostrum gratia vestra caput?</l>
          <l>Sic est, hic nam fulget honos, sociatus amore,</l>
          <l>Cum sit honoris amor, causa et amoris honos.</l>
        </lg>
      </div>
      <div>
        <head>De eiusdem iustitia in populos exercita.
                Ode.</head>
        <lg>
          <l>O Inserendae astris nitidi poli, o</l>
          <l>Victure terris Nestoreos dies,</l>
          <l>Regnantium norma aequitatis,</l>
          <l>Purpurei decorisque splendor.</l>
          <l>Inter tibi summas licet imperi</l>
          <l>Curas avorum, patris et optimi</l>
          <l>Mortalium, iussis perenne</l>
          <l>Tempora complicuisse detur;</l>
          <l>Regis tamen non muneris immemor,</l>
          <l>Causas ab alto conspicuus toro</l>
          <l>Audis, reosque; hinc innocentes</l>
          <l>Ne domini pereant inerti</l>
          <l>Labore inauditi. Nihil in tuis</l>
          <l>Venale censetur penetralibus,</l>
          <l>
            <pb xml:id="F25"/>Nec percium humanae quid altis</l>
          <l>Sedibus ambitioni habetur.</l>
          <l>Respublicas cum reddere perditas</l>
          <l>Legum minax si plurima civibus</l>
          <l>Servanda ponat subditis rex</l>
          <l>Saeva volumina, cognitum sit</l>
          <l>Perquam optime; pace populi excolens,</l>
          <l>Regnique statum, pondere plurimo</l>
          <l>Legum cadentem; haec aufugis tu</l>
          <l>Conderem ne ruat almus atro</l>
          <l>Sceptri decor vestri scelerum in freto;</l>
          <l>Vel litium isto somite suscitent</l>
          <l>Artem, vel invisum ruinae</l>
          <l>Latum hominis, studium frequentent.</l>
          <l>Nam talis insit condita perfidi</l>
          <l>Si in mente legum digna potentia!</l>
          <l>Sternetur et pallatium atris</l>
          <l>Muricibus, fuerat quod axe</l>
          <l>Dignis colendum! Pestis erit forum</l>
          <l>Ingressa, erit latrocinium urbibus,</l>
          <l>Et pessimum, affectis tributum,</l>
          <l>Et mala causa mali vigebit.</l>
          <l>Ut febrium vis multa medentibus</l>
          <l>Effundit auri pondera maxima;</l>
          <l>Sic plena fundit semper arca</l>
          <l>Praemia, sollicitante saevi</l>
          <l>Voracitate, unquam haud satura, fori.</l>
          <l>Unde expilatur mox inopum domus,</l>
          <l>Si tabe vendentis trahatur</l>
          <l>Verba, ruit domus et potentum.</l>
          <l>At ne avorum legibus optimis</l>
          <l>Fundata labatur data civitas</l>
          <l>Oppressa statutis novatis,</l>
          <l>Unica sollicitudo cordi est.</l>
          <l>
            <pb xml:id="F26"/>Sic iusta semper iura ferens bonis,</l>
          <l>Et usque turbis imperitas bonis</l>
          <l>Atque in bonos cives bonus Rex</l>
          <l>Imperii optimi habes habenas.</l>
        </lg>
      </div>
      <div>
        <head>Adscribendum summae foelicitati Tridentino imperio principem habere, qui per
                successionem potiatur sceptro.</head>
        <lg>
          <l>Quam bene Tridenti vestro sub, Carole, sceptro</l>
          <l>Mortales vitae stamina laeta trahunt!</l>
          <l>Unde hoc? Quaesitus secum discrimina Princeps</l>
          <l>Multa rapit, sumptus tu bona multa facis.</l>
          <l>Dulcior est quanto mater dilecta noverca,</l>
          <l>Principe sic sumptus charior usque dato.</l>
        </lg>
      </div>
      <div>
        <head>De stabilitate Tridentini imperii.</head>
        <lg>
          <l>Insidet insigni regali in fronte pudoris</l>
          <l>Effigies, nigris non temerata notis.</l>
          <l>Atque ibi syncerum fulget custodia morum,</l>
          <l>Lampade et integritas nobiliore nitet.</l>
          <l>Sancta fides, pietas atque officiosa, recessus</l>
          <l>Optimi et hic iuris cura tenet proprios.</l>
          <l>Vestri hoc fulcimen regni, et sub principe tali</l>
          <l>Unquam praecipiti haec turbine sceptra cadent?</l>
        </lg>
      </div>
      <div>
        <head>Tridentinae urbis motum praestantiam a summo sucis emanare virtute.</head>
        <lg>
          <l>Vidi ego Tridenti cum per vaga compita tardos</l>
          <l>Efferrem tacitus, mente iubente, gradus,</l>
          <l>Illic divinum proprios posuisse penates</l>
          <l>Virtutum, una cum nobilitate, chorum.</l>
          <l>
            <pb xml:id="F27"/>Mirabar mores dignos, crede, urbe quiritum,</l>
          <l>Obstupui vitaeque integritate virum.</l>
          <l>At cum oculis patuit nostris qui sceptra teneret;</l>
          <l>Illico mirari destitit ipse animus.</l>
          <l>Non virtutum excellit enim possessio; quando</l>
          <l>Maiorem, solers quem tu imiteris, habes.</l>
        </lg>
      </div>
      <div>
        <head>Quod Humanior, caeterisque beneficentior existat.</head>
        <lg>
          <l>E nitidi est visum caeli regione suprema</l>
          <l>Munus ab aeterna desiluisse manu.</l>
          <l>Blandius atque illo nil unquam, haud tale fuitve</l>
          <l>Emmissum ex astris, non hominive datum.</l>
          <l>Aurea signabant caelestis grammata frontem</l>
          <l>Muneris, humanus qui mace, detur, erit</l>
          <l>Carole, traxisti Paridis tibi iusta repente</l>
          <l>Lumina, iudicio cuius et astra favent.</l>
          <l>Ille inter proceres ornatos murice crines,</l>
          <l>Et quibus imperii munera tradit honos,</l>
          <l>Unum te statuit dignandum munere tali,</l>
          <l>Ut mage qui reliquis munera das, habeas.</l>
        </lg>
      </div>
      <div>
        <head>De principis auctoritate summa, in summo honore, a clementina utrisque
                manantibus.</head>
        <lg>
          <l>Auctoritatis eminente regalis</l>
          <l>In culmine, aspicio ducem refulgentem</l>
          <l>Supremo honore. Signat ecquid hoc? Numne</l>
          <l>Assiduitate asciscit hoc sibi torva</l>
          <l>Severitas, quae saepius truci purgant</l>
          <l>Paena patrata civium improbe; acquirit</l>
          <l>Hoc culmen altae dignitatis? Arceto</l>
          <l>Timoris aspectum (inde si truci credis</l>
          <l>Manasse rego tale decus) abibit mox</l>
          <l>
            <pb xml:id="F28"/>Hic timor in odium. Omnes colunt ducem hunc cives,</l>
          <l>Amant ducem hunc cives. Valentior Regis</l>
          <l>Clementina imperio addit optimos nexus,</l>
          <l>Contentus est dum paenitentia mitis</l>
          <l>Dux saepius, quam sit data truci paena.</l>
        </lg>
      </div>
      <div>
        <head>Logogriphus Carolus.</head>
        <lg>
          <l>Est Caelum capiti, et collum complectitur axem</l>
          <l>Sustentant humeri romani robora regni.</l>
          <l>Incubat ac Orbis gremio, curvataque lunam</l>
          <l>Crura tenent, solisque pedes splendore ebruscant.</l>
          <l>Fer totum, dices cum caro lusit amore</l>
          <l>Alma charis, dederunt coeli hunc cum sydera luci.</l>
          <l>Divide; sume extremaque; decussato pedesque;</l>
          <l>Lux phoebia radio illustrabit compita mundi.</l>
          <l>Numinis his constat nostri excellentia nodis,</l>
          <l>Eliice, nomen iter dabit, et diceris Apollo.</l>
        </lg>
      </div>
      <div>
        <head>De libertate Tridentinae urbis.</head>
        <lg>
          <l>Cum servos renuas dici quos Carole nullo</l>
          <l>Servitio obstrictos imperio retines.</l>
          <l>Hinc domini indigno refugis cognomine dici,</l>
          <l>Servitia hic inter cum est dominantis honos.</l>
          <l>Qui regit at populos civili nomine dignos,</l>
          <l>Quo tua dignatur tam bene recta cohors;</l>
          <l>Regem credis; quem at te dicam Carole? Cives</l>
          <l>Quando regis; rector, non dominator eris.</l>
        </lg>
      </div>
      <div>
        <head>
          <pb xml:id="F29"/>De incolumitate Tridentini imperii a sui principia incolumitate deducta.</head>
        <lg>
          <l>Regia sublimes cingunt tibi serta capillos,</l>
          <l>Cardienoque simul pastor honore micas.</l>
          <l>Hinc tua saeva rotat contra hostes dextera ferrum,</l>
          <l>Hincque colens sophiam pensa sinistra tenet.</l>
          <l>An non palladium supremo abs aethere lapsum</l>
          <l>Crediderim te ad avum sceptra tuenda datum?</l>
          <l>Pastoralis honos, regnumque, ruberque galeius,</l>
          <l>Est, qua palladium tollitur, ulna triplex.</l>
          <l>Te tua quae virtus tali decoravit honore;</l>
          <l>Illico sponte gradus quos tulit illud, erit.</l>
          <l>Vestrae agite artificem, cives, servate salutis,</l>
          <l>Durat in hoc salvo libera vestra salus.</l>
        </lg>
      </div>
      <div>
        <head>Ut, cum sit a Deo conciliator hominum huc missus, eo serus velit redire.</head>
        <lg>
          <l>Misse polo Maiae satus, ut discrimina mundi,</l>
          <l>Immisso pacis foedere, surriperes;</l>
          <l>Te quibus ad superos tendentem laudibus addam</l>
          <l>Numinibus, procerum maxime, care Deo?</l>
          <l>Serta addam capiti, texam quae carmine, sacri</l>
          <l>Candida quod pindi numina mi relegent.</l>
          <l>Sed tu abeas serus, sero meliora dabuntur,</l>
          <l>Sique diu hic fueris, corsa feres hominum?</l>
        </lg>
      </div>
      <div>
        <head>Quod cum a superis conciliandorum hominum facultatem obtinuerit, vatibus de se
                carmina scribendi materiem praebeat.</head>
        <lg>
          <l>Concordes faceret qua hominum crudele citatos</l>
          <l>Ira animos, miti et flecteret imperio;</l>
          <l>
            <pb xml:id="F30"/>Paciferam tribuit pacati pectoris ergo,</l>
          <l>Virgam Atlantiai flavus Apollo Deo.</l>
          <l>Ipseque ab aligero suscepit Cynthius, alma</l>
          <l>Qua Divum possit dicere facta, lyram.</l>
          <l>Aligerum te nosco Deum, haud estreme Deorum,</l>
          <l>Virga qui iniecta concilias homines.</l>
          <l>An non ipse chelym Phoebo Cyllenie donas,</l>
          <l>Cum alite Maeonio facta canenda patras?</l>
        </lg>
      </div>
      <div>
        <head>Quod viribus valeat ac prudentia.</head>
        <lg>
          <l>Praevalidis debens Prudentia viribus addi,</l>
          <l>Iudicio ut quisquis fortia agenda, gerat.</l>
          <l>Alcmenae, et Maiae hinc geniti, satus almus uterque,</l>
          <l>Consilio iste potens, robore et ille potens.</l>
          <l>Praefecti argivis simul ambo fuere Palestris,</l>
          <l>Scirent hae a gemino ut Iudice bina sequi.</l>
          <l>Princeps egregiis munitus viribus es tu,</l>
          <l>Et prudens rubeo es cinctus honore caput.</l>
          <l>Quid credam referens tu robora pectore in uno</l>
          <l>Bina, nisi binos te aequiparasse deos?</l>
          <l>Militia est quorum vita, huc properate, patebit</l>
          <l>Principe in hoc, pacto quo illa gerenda siet.</l>
        </lg>
      </div>
      <div>
        <head>Idem Argumentum.</head>
        <lg>
          <l>Corporeis animi signabat robora nervis</l>
          <l>Iuncta Aegiptus, apro si Leo iunctus erat</l>
          <l>Vana quid affectas Babilon sub cortice rerum,</l>
          <l>Quod dux unus habet, pandere multiplici?</l>
          <l>Maecenas noster variae qui gentis habenas</l>
          <l>Corrigit, insigni concilioque potest.</l>
          <l>Is poterit melius praeferre haec symbola, et unus</l>
          <l>Afferet hic, animal quae bona utrumque notat.</l>
          <l>
            <pb xml:id="F31"/>Nobilis utque magis viget intellectus equino</l>
          <l>Captu, illa haec fuerit scriptio nobilior.</l>
        </lg>
      </div>
      <div>
        <head>Quod mihi auxilium praestiterit, et in hoc fit allusio ad caelii nomen.</head>
        <lg>
          <l>Vipereas effuse comas, effuse cometa</l>
          <l>Foeda venenati sanguinis ora lue</l>
          <l>Mansisti aerei spatioso in limine caeli,</l>
          <l>Atque ipsum contra volucris atre polum.</l>
          <l>Iam polus a proprio discindi est cardine visus,</l>
          <l>Et cito lapsurus ni tueamur adest.</l>
          <l>O mirum, uno Madrutii stat machina verbo,</l>
          <l>Deseris et purum foede cometa polum.</l>
          <l>Atque iterum irradiat propriis fulgoribus aether,</l>
          <l>Et redeunt roseis gaudia prima genis.</l>
          <l>Huius iam cedat suprema potentia regum,</l>
          <l>Si fulcit verbis aethera, quidnam opibus?</l>
        </lg>
      </div>
      <div>
        <head>Hic adamussim tanti principis icon obiicitur legentium oculis.</head>
        <lg>
          <l>Conspicue effigiem summi quicumque peroptat</l>
          <l>Noscere Tridenti principis; ista legat.</l>
          <l>In summo rubei capitis prudentia fulget,</l>
          <l>Et summus nivea fronte renidet honos.</l>
          <l>Frontis eburneolo in laevore modestia spirat,</l>
          <l>Inque lepor vultu cum gravitate sedet;</l>
          <l>Flamine proque oris, niveae stant flamina famae,</l>
          <l>Inque ipso arpinas ore suada micat.</l>
          <l>Intima caelestes charites praecordia formant,</l>
          <l>Dextera iustitiam, mite sinistra tenet.</l>
          <l>Si tamen alma cupis peragat quae noscere facta,</l>
          <l>Pestiferos cervus persequitur colubres.</l>
        </lg>
      </div>
      <div>
        <head>
          <pb xml:id="F32"/>Anagramma.</head>
        <lg>
          <l>Carolus. Sol cura.</l>
          <l>Qui nostri caneris caeli sol aureus, unde</l>
          <l>Aeternae mihi sunt semina nata facis;</l>
          <l>Concessum tutare decus, tutare salutem,</l>
          <l>Sol cura invidia et ne mala saeva ferat.</l>
        </lg>
      </div>
      <div>
        <head>Anagramma.</head>
        <lg>
          <l>Madrutius. Tui damur.</l>
          <l>Carole; quid tua portendunt cognomina nobis?</l>
          <l>Usque tuis forsan musa legenda damur!</l>
          <l>An melius vestrae exemplum pietatis habemur,</l>
          <l>Quae tulit in miserum commoda tanta virum?</l>
          <l>Illa, vel ista putes, damur hinc, atque inde legendi,</l>
          <l>Virtutes retinent carmina, et ipse cano.</l>
        </lg>
      </div>
      <div>
        <head>Anagramma.</head>
        <lg>
          <l>Carolus Madrutius. Vis ultra cor? Damus.</l>
          <l>Synceri indicium patuit iam carmine nostri</l>
          <l>Cordis, grata tulit quod tibi nostra chelys.</l>
          <l>Candida sic meritis retuli in me carmina vestris,</l>
          <l>Nec dederunt superi quo mage gratus amor.</l>
          <l>Cum satis at reddat qui dat quod reddere possit,</l>
          <l>Carole fac dederim quae mage grata forent.</l>
          <l>Maiora exoptas? Est lingua cor mihi maius.</l>
          <l>Vis nostrum ultra cor? Cor damus, id capias.</l>
        </lg>
        <p>Finis.</p>
      </div>
      <pb xml:id="F33"/>
      <div>
        <head>Errata impressorum incuria comissa sic corrigenda.</head>
        <p>Pag. 5 in cuhitum in cubitum</p>
        <p>Pag. 9 Fulxit fulsit</p>
        <p>Pag. 11 coentque coeantque</p>
        <p>Pag. 11 ob origine ab origine</p>
        <p>Pag. 14 incubat incubet</p>
        <p>Pag. 17 caedatque cedatque</p>
        <p>Pag. 19 refluxit refulsit</p>
        <p>Pag. 24 Nec plus honoris Plus nec honoris</p>
        <p>Pag. 30 An non ipse Chelym Phoebo Cyllenie donas,</p>
        <p>Si in hoc carmine per Paragogen Cyllenie dictum, haud displicet, linquito lector: sin
                minus, hoc alio superaddio carmen.</p>
        <p>Ipse Chelym an non da Poebo, Cyllenia proles</p>
        <p>Pag. 30 Concilio consilio.</p>
      </div>
    </body>
  </text>
</TEI>