<TEI xmlns="http://www.tei-c.org/ns/1.0">
  <teiHeader>
    <fileDesc xml:id="scientia-j-ode">
      <titleStmt>
        <title>Panegyrica ode, versio electronica</title>
        <author key="scientia01">
          <name xml:lang="lat">Scientia, J.B.</name>
          <date>fl. 1626</date>
        </author>
        <respStmt>
          <resp>Hanc editionem electronicam curavit</resp>
          <name>Johanna Luggin</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>6 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Scientia, J.B.</author>
            <title>Panegyrica ode quam illustrissimo et reverendissimo domino domino Carolo Madrutio
                            Tridenti episcopo consecrato accinebat J.B. Scientia</title>
            <imprint>
              <pubPlace>Trient</pubPlace>
              <date when="1626">1626</date>
            </imprint>
          </monogr>
        </biblStruct>
        <bibl>TLMF, Dip. 651/7</bibl>
      </sourceDesc>
    </fileDesc>
    <profileDesc>
      <creation>
        <date when="1626">1626</date>
      </creation>
      <textClass>
        <keywords scheme="time">
          <term>Das 17. Jh. bis zum Aussterben der Tiroler Linie der Habsburger (1665) und zur Gründung der Universität (1669)</term>
        </keywords>
        <keywords scheme="genre">
          <term>Dichtung</term>
          <term>Ode</term>
        </keywords>
      </textClass>
    </profileDesc>
    <revisionDesc>
      <listChange>
        <change>
          <date>2015-09-10</date>
          <name>Johanna Luggin</name>
        </change>
      </listChange>
    </revisionDesc>
  </teiHeader>
  <text>
    <body>
      <div>
        <head>Panegyrica ode quam illustrissimo et reverendissimo domino domino<persName>Carolo Madrutio</persName>
          <placeName>Tridenti</placeName>episcopo consecrato accinebat<persName>J.B. Scientia</persName>.</head>
        <p>
          <placeName>Tridenti</placeName>, apud<persName>Iohannem Albertum</persName>.<date>MDCXXVI</date>.</p>
        <p>Superiorum Permissu.<pb n="1"/>
        </p>
      </div>
      <div>
        <head>Tricolos pentastrophos.</head>
        <lg>
          <lg type="stanza">
            <l>Felix o superum munere civitas,</l>
            <l>O felix iterum, cui Deus altior</l>
            <l>Fortuna dominus praeficit, et suo</l>
            <l>Decretum fato</l>
            <l>Vult imperare<persName>CAROLUM</persName>.</l>
          </lg>
          <lg type="stanza">
            <l>Non illo pietas, et meritis satis</l>
            <l>Virtus facta suis, quae vetat emori</l>
            <l>Iam functos homines: non amor, et boni</l>
            <l>Communis cura</l>
            <l>Possunt abesse, sospite.</l>
          </lg>
          <lg type="stanza">
            <l>Pendet crimina, grex perstrepat ilicet,</l>
            <l>Aequum iustitiae, Pricipe dignior</l>
            <l>Virtus, rara tamen, sed tamen omnibus</l>
            <l>Omni sub saeclo,</l>
            <l>Virtutibus sublimior.</l>
          </lg>
          <lg type="stanza">
            <l>Sive urbem deceat quis decor, adferet,</l>
            <l>Seu civem status: usquam mala (sedulus</l>
            <l>Aeternis vicibus in bona subditi)</l>
            <l>Admittet nunquam,</l>
            <l>Regnare doctus a suis.</l>
          </lg>
          <lg type="stanza">
            <l>Dic o dic patria, cui domino mage</l>
            <l>Optasti eximio vivere sub iugo?</l>
            <l>Non sic Romuleo nomine septimons</l>
            <l>Plebes Romana</l>
            <l>Digne superbiat modo.</l>
          </lg>
          <pb n="2"/>
          <lg type="stanza">
            <l>Non Spartana suis, Graecia non suis,</l>
            <l>Non digne Priamo gaudeat Ilion,</l>
            <l>Nec Thebe Hercule, nec Persia nobilis</l>
            <l>Legislatore,</l>
            <l>Se nulla praeferat tibi;</l>
          </lg>
          <lg type="stanza">
            <l>Cui MADRUTIA reddit Domus arbitra</l>
            <l>Sub miti imperio iura, sibi et suis</l>
            <l>Vel solo hoc similis: credite posteri,</l>
            <l>Se virtus laudat</l>
            <l>Legata norma posteris.</l>
          </lg>
          <lg type="stanza">
            <l>Hanc qui Nile caput contegis, Ister hanc,</l>
            <l>Et Tigris rapidus suspicitis domum:</l>
            <l>Hanc ipse Oceanus dissitus, ultimo,</l>
            <l>Exornamentum</l>
            <l>Europae inaudit Hespero.</l>
          </lg>
          <lg type="stanza">
            <l>Huis venit meritis gloria quaelibet</l>
            <l>Par nunquam: titulus insuper inclitus,</l>
            <l>Subiectorum animis addere fortius</l>
            <l>Ad mores calcar,</l>
            <l>Ad recta, ad aequa pergere.</l>
          </lg>
          <lg type="stanza">
            <l>Ut possint placidis lumina condere</l>
            <l>In somnis alii, sic vigilabitur</l>
            <l>Tanto a Principe. Non vixeris ancium</l>
            <l>Rerum Tridentum,</l>
            <l>Est qui pericla submovet.</l>
          </lg>
          <pb n="3"/>
          <lg type="stanza">
            <l>Erranti iniiciet frena licentiae,</l>
            <l>Artes ut veteres inuehat, a quibus</l>
            <l>Augetur decus, et crescit honor suo</l>
            <l>Porrectus cursu</l>
            <l>Qua nascitur caditque sol.</l>
          </lg>
          <lg type="stanza">
            <l>Virtus his animo crescit, et amplior</l>
            <l>Ad summum decus extenditur his via,</l>
            <l>Formavere rudes protinus insciam</l>
            <l>His anni mentem,</l>
            <l>Grassatur his ad gloriam.</l>
          </lg>
          <lg type="stanza">
            <l>Quis nunc egregio sub domino timens</l>
            <l>Credit fervitium? Fallitur: alterum</l>
            <l>Non est praesidium tutius aprius</l>
            <l>Nostro, cui praesto</l>
            <l>Iustus piusque CAROLUS.</l>
          </lg>
          <lg type="stanza">
            <l>Quo custode, furor civicus, exterus</l>
            <l>Nullis temporibus conteret otium,</l>
            <l>Nec quae sic gladios ira acuit truces,</l>
            <l>Urbes ut cive,</l>
            <l>Civesque privet urbibus.</l>
          </lg>
          <lg type="stanza">
            <l>Hospes Thrax etiamsi foret, aut novo</l>
            <l>Ex orbe adveniens Cantaber, annuet</l>
            <l>Laudatum Patriae promerito patris</l>
            <l>Nomen; dicetque:</l>
            <l>Sic civitas beata fit.</l>
          </lg>
          <pb n="4"/>
          <lg type="stanza">
            <l>Quorsum Musa? Tuo non opus his sono</l>
            <l>Quae sunt clara suo: laudibus abstine.</l>
            <l>Queis per digna labor facta mererier</l>
            <l>Laudes, cur curent</l>
            <l>Audire laudis omnia?</l>
          </lg>
          <lg type="stanza">
            <l>Ergo dum propriis fontibus invicem</l>
            <l>Distabunt Athesis, Cydnus, et Albula,</l>
            <l>Vivat MADRUTIO sanguine nobilis</l>
            <l>Aeternum aeternum</l>
            <l>Orbi precemur ut Domus.</l>
          </lg>
        </lg>
      </div>
      <div>
        <head>Tradita illustrissimo et reverendissimo domino domino Carolo Madrutio Episcopatus
                insignia</head>
        <lg>
          <l>In pennas allapsa suas cur Fama sereno</l>
          <l>Aethere devehitur? Fallor, an ipsa Dea est?</l>
          <l>Laeta Tridentinus per compita fertur ovanti</l>
          <l>Nereus adsimilis: stat sine nube polus.</l>
          <l n="5">Insolito micat orbe dies nitidissima: quid si</l>
          <l>Prisca novis revebat saecula Phoebus equis?</l>
          <l>Ah revehet, non ille quidem qui temperat annum,</l>
          <l>Sed qui sacra novo nomine frena regit.</l>
          <l>Ecce manu Mitram praetedens Fama, superni</l>
          <l n="10">Doni tibi Mitram, sic tulit orsa, Iovis.</l>
          <pb n="5"/>
          <l>O quonda-<emph>M AD RUTI</emph>-lum trino diademate peplum</l>
          <l>Quem genus, et pietas, quem tua fata vocant:</l>
          <l>Accipe nunc certo maioribus omine nomen</l>
          <l>Fascibus auspicium, dignior ipse datis:</l>
          <l n="15">Post meriti venient fasces. Tanto incipe, pondus</l>
          <l>Assuetis humeris ne grave Mundus eat.</l>
          <l>Intonuit faustum Deus his, votoque frequenti</l>
          <l>Emeritae imposita est Insula sacra comae.</l>
          <l>Aeternos sperare potes tibi frontis honores;</l>
          <l n="20">Si tibi quae data sunt, sunt data teste Deo.</l>
        </lg>
      </div>
      <div>
        <head>Idem illustrissimus et reverendissimus CAROLUS EPISCOPUS</head>
        <head>Per anagramma.</head>
        <head>SIC POPULO CARUS ES</head>
        <lg>
          <l>Iam lugent inhorora suum decus arva pruinis</l>
          <l>Iam nemus albescit, iam iuga cana rigent.</l>
          <l>Nec nemoris luctum, nec supputat arva Tridentum</l>
          <l>Veris dissimiles explicuisse comas.</l>
          <l n="5">Vere novo gaudens petit undique et undique; festos</l>
          <l>Quo celebres sacro signet honore dies.</l>
          <pb n="6"/>
          <l>Sed quid Io? Cessit ne alii sua iura Bootes</l>
          <l>Hinc ne Tridentini gaudia tanta fori?</l>
          <l>Tempora nimirum te Praeside dura recedunt,</l>
          <l n="10">Carole,<emph>SIC POPULO CARUS ES</emph>, ille tibi.</l>
        </lg>
      </div>
      <div>
        <head>Anni praelagium.
            Quo illustrissimus et reverendissimus Carolus Madrucius 
            Episcopus est renunciandus.
            Ex nomine per Cabalisticos numeros deductum.</head>
        <p>304. 387 417 110</p>
        <p>
          <persName>Carolus Madrucius</persName>Episcopus fiet.</p>
        <p>101 3 161 143</p>
        <p>Anno ab nato Domino.</p>
        <p>
          <date>M. DC. XXVI.</date>
        </p>
        <p>304</p>
        <p>387</p>
        <p>417</p>
        <p>110</p>
        <p>101</p>
        <p>3</p>
        <p>161</p>
        <p>143</p>
        <p>1626</p>
      </div>
    </body>
  </text>
</TEI>