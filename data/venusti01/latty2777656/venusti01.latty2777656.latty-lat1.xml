<TEI xmlns="http://www.tei-c.org/ns/1.0">
  <teiHeader>
    <fileDesc xml:id="venusti-a-balneorum">
      <titleStmt>
        <title>Balneorum Burmiensium descriptio, natura et virtus. Item: consilium de ovorum avium natura, virtute et usu, versio electronica</title>
        <author key="venusti01">
          <name>Venusti, Antonio Maria</name>
          <date>1529-1585</date>
        </author>
        <respStmt>
          <resp>Hanc versionem electronicam curavit</resp>
          <name>Clementina Marsico</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>36 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <title>Balneorum Burmiensium descriptio, natura et virtus. Item: consilium de ovorum avium natura, virtute et usu</title>
            <imprint>
              <pubPlace>Innsbruck</pubPlace>
              <date when="1584">1584</date>
            </imprint>
          </monogr>
        </biblStruct>
        <bibl>TLMF, FB 2013</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1584">1584</date>
      </creation>
      <textClass>
        <keywords scheme="time">
          <term>Das 16. Jh. bis zum Tod Erzherzog Ferdinands II. von Tirol (1595)</term>
        </keywords>
        <keywords scheme="genre">
          <term>Medizin</term>
          <term>Traktat</term>
          <term>Balneologie</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-10-08</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:lang="lat" xml:base="urn:cts:latty:venusti01.latty2777656.latty-lat1:">
    <body n="body1">
      <div n="div1">
        <head n="head1">Balnerorum Burmiensium descriptio, natura et virtus. Item: consilium de ovorum avium
                natura, virtute, ac usu. Antonio Maria Venusto, de Castello Sancti Faustini,
                auctore.</head>
      </div>
      <div n="div2">
        <pb n="pb1" xml:id="A1v"/>
        <pb n="pb2" xml:id="A2r"/>
        <p n="p3">Illustri ac fortissimo iuveni, Adamo Gallo Popellio, baroni in Lobkovich et
                caetera, cubiculario serenissimi ac potentissimi herois Ferdinandi, archiducis<placeName n="placeName1">Austriae</placeName>et caetera<persName n="persName2">Antonius Maria Venustus</persName>de Castello Sancti Faustini salutem
                dicit.</p>
        <p n="p4">Popelliorum Baronum familiae virtus et splendor iam aliquot abhinc seculis in toto
                Boemiae regno tantus extitit, ut Popelliana familia ab ortu fere suo in omni pene
                tempore primarias quasquae regni dignitates obtinuerit, et gravissima reipublicae
                munera suscepta fortiter ac fideliter sustinuerit expleveritque. Diversis nanque
                temporibus ex ea tanta familia alii fuerunt iudices, alii cubicularii, alii magni
                cancellarii, alii supremi curiae prefecti, alii demum regis vice cum magna sua laude
                et existimatione, cum admirabili totius regni emolumento et applausu, cum singulari
                serenissimorum illius regni regum, ac praesertim Austriacorum benevolentia et gratia
                in<placeName n="placeName1">Boemia</placeName>functi sunt. Id quod hactenus fortasse nulli alii in eo regno familiae vel
                splendidissimae contigit.</p>
        <p n="p5">Ut enim principibus semper placuisse viris, res est omnium quasi rerum difficillima,
                ita summa laude atque immortali digna ea res iure optimo censetur, sicuti etiam
                satisfacere tam multis hominibus, tam diversa sentientibus, non humanum sed prope
                divinum quid censeri debet. Iam enim Propelliana familia eximiae sui animi in totum
                regnum propensionis ac pietatis, summae suae in serenissimos<placeName n="placeName1">Boemiae</placeName>reges, et alios
                principes austriacos fidelitatis, observantiae, et constantiae, multa et magna et
                praeclara dedit documenta, vel magna rerum permutatione.<pb n="pb2" xml:id="A2v"/>Praesertim
                impendente. Sed ut de tuis praeclarissimis maioribus nihil speciatim in praesenti
                dicam: haec etiam aetate florent in tua familia viri illustres atque
                praestantissimi, serenissimis<placeName n="placeName3">Austriae</placeName>archiducibus, atque etiam ipsi<persName n="persName4">Rudolpho II</persName>caesari pro suis meritis gratissimi acceptissimique, quorum tamen nominis
                celebritatem, et praeclaros dignitatis gradus ab ei digne acquisitos, honorificeque
                obtentos silentio praetereo: ne historiam potius contexere, quam epistolam scribere
                velle videar. Licet illi ipsi, qui adhuc in tua familia sunt superstites, floreant
                omni genere virtutis atque splendoris. De te igitur, Adame, tantum aliquid speciatim
                dicam in cuius nomine hasce meas elucubrationes, qualescunque illae sint, apparere
                volui. Quandoquidem praeter veterem illam nostram consuetudinem aulicam, et veram
                amicitiam ab honestate profectam, ac praeter tua multa in me collata officia, quorum
                memoria apud me nunquam intermoritura est; ex ante acta tua vita summam video
                futuram esse in te dignitatem generis tui amplissimi, fidelitatis, fortitudinis,
                prudentiae, aliorumque ornamentorum maiorum tuorum omnium, ut praeter amplissima
                fortunae bona a maioribus tuis tibi iure haereditario honeste relicta, Deus et
                natura te reliquis omnibus et corporis et animi bonis exornare voluisse
                videantur.</p>
        <p n="p6">Etenim tanto corporis robore cum summa dexteritate atque fortitudine coniuncto
                praeditus es; ut sive pedes, sive eques, vel magnarum corporis virium exercendarum
                gratia, vel profligandorum hostium casua, arma tractas; in omni armorum genere
                tractando mirabiliter excellas; et pares quidem in armis ac virium robore perpaucos,
                superiorem vero fortasse neminem habeas.</p>
        <p n="p7">Sed haec tanta corporis bona, uti caduca et fragilia,nobiscum certe consenescunt,
                imminuunturque magis ac magis in dies.<pb n="pb1" xml:id="A3r"/>At vero bona illa animi, veluti divina,
                de crescentibus corporis bonis in senectute crescunt, auctiora, perfectoraque
                redduntur. Quae cum plurima et maxima in te adhuc iuvene splendidissime elucescant;
                quem non in tui admorationem alliciant, ad te amandum laudandumque non flectant?
                Ecquis enim bonus in iuvene libero tam divite non admiretur tantam inesse erga Deum
                religionem? In pauperes pietatem? In subditos aequitatem? In omnes benignitatem?
                Mirum sane dictu est, ac vix credibile, quod tamen verissimum est, tantam esse morum
                tuorum suavitatem, vitae integritatem, scelrum puritatem, orationis modestiam,
                conversationis affabilitatem, in hostes fortitudinem, deque omnibus benemerendi tam
                ardens esse studium tuum. Nam de tua in fortissimum heroem,<persName n="persName2">Ferdinandum</persName>
          <placeName n="placeName3">Austriae</placeName>archiducem, serenissimum principem tuum, fide, constantia, sedulitate, observantia,
                atque vel cum periculo mortis animi propensione maxima, nihil opus est, quicquam
                dicere, cum ea ipsa per se iam sint tam sapienti archiduci, totique aulae maxime
                perspecta. Ad quae omnia non modo tua voluntate penitus libera, et considerata
                electione inclinatus es; sed etiam a natura ipsa, a maioribus tuis destinatus
                censeri debes. Propterea quod permagni refert, quo loco natus, a quibus maioribus
                sis oriundus: quorum egregia vestigia sequi, resque in pace ac bello domi et foris
                praeclare gestas imitari, imitando eorum laudem et gloriam assequi, te omnino decet,
                atque oportet.</p>
        <p n="p8">Cum igitur maiores tui propria virtute in regno<placeName n="placeName1">Boemiae</placeName>summos dignitatis gradus
                promeruerint, atque suorum principum et regum gratiam acquisiverint, acquisitam
                perpetuo conservaverint; quid te facere oporteat, iam vides ingenii tui acumine,
                iudicii gravitate, ac prudentia tua pene singulari, quae tamen non nisi in iuvene,
                qualis ipse es, sed in sene solum oblongam re<pb n="pb2" xml:id="A3v"/>rum humanarum experientiam
                reperiri solet, verum tu diligenti rerum quotidianarum ac eventuum omnium
                observatione id in iuventute consequeris, quod plerique alii non nisi in senectute
                adipiscuntur. Quo factum est, ut prudentiam ita a te acquisitam cum iustitia,
                iustitiam cum temperantia, temperantiam cum fortitudine, demumque fortitudinem cum
                prudentia optime coniunxeris. Perge igitur, quo coepisti pede, et maiorum tuorum
                dignitatem, laudem ac gloriam recte sentiendo, fortiter agendo, et fideliter
                serenissimae<placeName n="placeName3">Austriae</placeName>familiae inserviendo non imminuere, sed amplificare, non
                obscurare sed magis celebrare ac illustrare studen, ut ab ipsis quoque principibus,
                nedum a populo, semper sis amplificatus et ornatus, tanquam rerum praeclarissime
                gestarum, et gloriae magnae maiorum tuorum amplificator. Vale, et hasce meas
                elucubrationes, quae in tuo nomine illustri apparent, benigne accipe, meque perpetuo
                ama.<placeName n="placeName4">Marani</placeName>, calendas Iulii, anno<date n="date5">1584</date>.</p>
      </div>
      <div n="div3">
        <pb n="pb1"/>
        <head n="head2">Balneorum Burmiensium desciptio, natura et virtus.</head>
      </div>
      <div n="div4">
        <p n="p1">De admirandis balneis Burmiensibus dicturus, quae dignissima sunt, ut in sermonem
                doctorum hominum veniant; licet hactenus (quod sciam) nemo quicquam de ipsis in
                lucem ediderit; operae pretium me facturum putavi, si antea quaedam generatim dicam
                de loco atque populis, ubi et apud quos praedicta balnea scaturiunt: postea vero de
                ipsis balneis, speciatim agam. Permagni enim sane refert, peregrinos, praesertim
                longinquos, eo valetudinis ergo venturos, plenam hanere prius cognitionem tractus
                ipsorum balneroum; et coeli temperiem et soli ubertatem, et incolarum mores, atque
                demum vivendi consuetudinem plane cognoscere, ut ipsi convenae, antequam domo pedem
                efferant, vere sciant, quo potissimum anni tempore, quo victus et vestitus apparatu,
                per quae loca tuto et commende itineri se committant; ut ad balnea ipsa perveniant.
                Itaque de regione, in qua Burmiensia balnea summa Dei benignitate et admirabili
                quasi miraculo perenne scatent, prius summatim verba faciam.</p>
        <p n="p2">Volturrena, patria mea, vallis amaenissima atque uberrima, iam multis ab hinc annis
                illustrissimi ac potentissimi Rhaetis subdita, a Lario lacu initium sumit inter
                meridiem et occasum, sinuosa multis in locis via, ac tortuoso quodam anfractu, in
                longitudinem extenditur Burmium usque, inter est ferme duorum dierum ob saxosas
                passim vias, spatium pene sexaginta mille passuum; desinitque inter aquilonem ac
                solis ortum, in tali itinere cernere est singulis fere milliaribus vel duobus, vel
                saltem tertio quoque milliaris, aliquod di<pb n="pb1"/>versorium; ubi peregrini cuiusque
                generis, si non laute, tuto saltem et satis commode, omni anni tempore queant
                diversari. Habet hoc patria mea, magna dignum laude, ut nulli peregrino nulla omnino
                fiat iniuria; nulli quod suum est, aut dolo surripiatur, aut vi eripiatur, fures,
                latrones, praedones, si qui sunt, qui vel nulli, vel paucissimi et maxime rari sunt,
                a rhaetorum dominorum magistratibus diligentissime inquiruntur, deprehensi
                severissime puniuntur.</p>
        <p n="p3">Vallis haec celeberrima, quae inter meridiem et occasum incipiendo, habet finitimos
                Triumpilinos, Larii lacus accolas, et comenses, desinit ascendendo ad radices
                altissimarum alpium, ultra quas est comitatus, quem nunc ita vocant, Tyrolensis,
                provincia bene ampla, montuosa quidem, sed dives opum, atque militibus strenuis
                copiosa, subdita serenissimo ac potentissimo<persName n="persName1">Ferdinando</persName>archiduci<placeName n="placeName2">Austriae</placeName>, principi
                meo gratiosissimo. A sinistro latere ascendendo, ultra praealta Alpium iuga inter
                occasum et aquilonem sunt Rhaeti volturrenae domini.</p>
        <p n="p4">Ab altero autem latere inter solis ortum ac meridiem, ultra alios item montes non ita
                altos sunt comuni vicini populi sub imperio veneto positi.</p>
        <p n="p5">In planicie huius vallis, atque etiam a lateribus conspiciuntur passim creberrimi
                pagi, multi vici, aliquot oppida multis<placeName n="placeName1">Italiae</placeName>civitatibus comparanda. Tractus
                certe est ferax rerum fere omnium ad usus vitae necessariarum.</p>
        <p n="p6">Sed maxime aliorum quasi omnium<placeName n="placeName1">Italiae</placeName>locorum abundat vino rubro, ita salubri, ut
                ad multos incorruptum annos perduret; et incolarum pene nullus vel podagra, vel
                ischiade laboret, id quod multi potissimum vinorum bonitati acceptum referunt.</p>
        <p n="p7">Aquae item plurimorum fontium (eroum praesertim, qui ab aquilone meridiem versus
                fluunt) multorum fluviorum in Adduam flumen descendentium optimae sunt.</p>
        <p n="p8">
          <pb n="pb1"/>Addua vero flumen in monte Adua, excelso Rhaeticarum alpium iugo, scaturiens non
                longe ab ipsis balneis, de quibus dicam cito, flexuoso itinere labitur per totam
                Volturrenam in Larium lacum; ita tamen imperiose, ut in ipso lacu suum servet
                fluxum, proprium retineat colorem, quod non sine admiratione magna Plinius quoque
                secundus testatus est.</p>
        <p n="p9">Sed maiori admiratione, vel potius commiseratione dignum videtur, quod ipsa Adda non
                statis quibusdam temporibus, sed incertis tantum annis plurimum damni toti valli
                afferat, dum vel nimiis ac diuturnis pluviis, vel repentino grandine et saeva
                tempestate, ex alto quasi nivis monticulos, terrae globos, nec non saxa detrudente,
                ita excrescit, ut quasi derepente extra suum tortuosum atque saxuosum alveum
                excurrens, vicina prata devastes, finitima arva depopuletur, et etiam aliquando
                propinqua aedificia funditus evertat. Sed hoc patriae meae commune est cum aliis
                quoque locis, per quae loca tam rapida, tam saxosa labuntur flumina.</p>
        <p n="p10">Aer denique totius vallis supra Morbonium, longe a quibusdam paludosis pratis, ita
                purus, tenuis, et salubris est; ut plreique incolae diutissime vivant, et multi ad
                centum usque, et ultra centum annos sani vitam degnat; si modo aliquam in victu
                adhibeant moderationem; atque hyenis tempore contra aquilonid venti impetum caput
                bene praemuniant. Itaque omni fere anni tempore, sed maxime de mensibus iunii, iulii
                et augusti, a comunis populis vicinis per aliquot loca, a Lario lacu per viam
                regiam, ab ipsis dominis Rhaetis per multa itinera, a Tyrolensi comitatu per
                altissimum, sed tunc temporis tutum, amoenum, virentibus pascuis conspicuum montem
                Braulium, atque etiam per aliud non longinquum iter minus quidem montuosum, frail
                vulgus vocata, ad balnea Burmiensia tutus, et commodus datur accessus.</p>
        <pb n="pb11"/>
        <p n="p12">De tractu, ubi ipsa balnea perenne et admirabiliter scatent, hactenus generatum
                diximus. Nunc vero tandem de Burmio atque de ipsis quoque balneis speciatim dicendum
                putamus.</p>
        <p n="p13">Balnea, quorum potissimum causa hunc scribendi laborem suscepimus, merito Burniensia
                ab omnibus vocantur. Propterea quod in Burmiensi ditione sita sunt, ad montis
                Braulii pene radices, supra planitiem paulo plus, quam mille passus, distantque ab
                oppido Burmio alterum tantum lapidem. Unde ad tam vicina balnea cito et facile et
                copiose necessaria quaeque traduci possunt, Burmium enim, oppidum amplum, populosum
                et bene turritum, quod olim certe vera fuit respublica, et populus penitus liber,
                habet pretiosissima quaeque, ex volturrena allata vina, abundat omni pene genere
                earum rerum; quae vel ad sanorum voluptatem, vel ad agrorum in vicinis balneis
                degentium salubritatem spectare possunt, et quoniam non omnis fert omnia tellus,
                inquit poeta, si quid in ibi non nascitur, eo provide ab incolis affertur.</p>
        <p n="p14">Burmienses oppidani sunt hospitales et urbani, cum inter se, tum erga peregrinos; qui
                plurimi fere sempere vel balneorum, vel negociorum causa eo confluunt.</p>
        <p n="p15">Sunt commendati atque sub tutela Rhaetorum dominorum positi et erga eos in fide
                constantissimi: qui tamen adhuc quibusdam mirificis privilegiis gaudent. Balnea vero
                ipsa Burmiensia alterum ab oppido (uti dixi) lapidem distantia, extant in colle,
                saxoso quidem et prarupto, sed non ita tamen, quin eto et pedibus, et equo, et
                lectica, et curru satis tuto et commode accedere cuique liceat, licet toto penne
                anno et quotidie fere intueri frequentes equos vel vino onustos, montem Braulium
                ascendentes, vel sale aut frumento oneratos iuxta balnea descendentes.</p>
        <p n="p16">Duo cerununtur vicini et copiosi fontes aquae satis bene calentis, quorum uterque sua
                habet propria domicilia, hypocausta, cubi<pb n="pb1"/>cula, culinas, atria, et alia loca vel
                stillicidium capientibus, vel in balenorum aquam ingredientibus idonea, adeo ut in
                illo diversorio, et in illis tam multis habitationibus, praeter hospitem cum sua
                familia, plures, quam centum advena, commode diversari possint.</p>
        <p n="p17">Tempore estatis nihil ibi fere disideratur: mira est coeli temperies et salubritas,
                et optima quaeque vel eo ex ipsa valle portantur, vel in vicinis collibus atque
                montibus habentur.</p>
        <p n="p18">Aestate igitur potissimum ad Burmiensia balnea accedendum est. Licet enim hyeme duo
                illi copios fontes, et plura stillicidia sint calidiora et potentiora contra
                sententiam Falopii, qui capitulo 4 falso sane putat, aquas thermales semper aeque
                calidas esse; aer tamen ambiens illius loci est valde frigidus. Sed hoc anno
                Burmienisum provido consilio superioris fontis habitationes ita sunt accomodatae et
                auctae, ut vel de hyeme commode ibi degi possit.</p>
        <p n="p19">Tempore veris autem balneorum fontes minus interdum calidi ac potentes existunt, ob
                nives paulatim liquescentes, et per absconditas montis rimas aquae cuniculos
                penetrantes.</p>
        <p n="p20">Qua quidem in re Petrus Paulus Paravicinus medicus videtur deceptus; dum ad Ioannem
                Ambrosium Cavenagum, mediolanensem medicum de balneis Burmiensibus scribendo,
                tantopere laudat eorum usum de mense maii, et improbat usum de mensibus iulii et
                augusti, nam huius viri sententia non est consona rationibus et experientia eorum,
                qui balnea ipsa frequentant, sed vir, alioqui doctissimus, nunquam fortasse illa
                balnea vidit; quorum ego naturam sum saepe oculis contemplatus, et in multis agris
                meis feliciter expertus.</p>
        <p n="p21">Balnea ipsa calefaciunt, exiccant, extenuant, solvunt, aperiunt, incidunt, flatus
                discutiunt, durities molliunt, laxa astringunt, digerunt, consumunt, attrahunt,
                debilia corroborant, observatis ob<pb n="pb1"/>servandis ante ingressum ad balnea, et in ipsis
                balneis, prosunt omnibus morbis a causa frigida vel humida genitis.</p>
        <p n="p22">Speciatim curant capitis dolores a causa frigida, somnos profundos, lethargum,
                incubum, aquam intra craneum, epilepsiam, debilem apoplexiam, paralysim, ex
                repletione convulsionem, tremorem nervorum, membrorum stuporem, resolutionem
                contractionem, articulos laxatos ob nimiam humiditatem vicinorum ligamentorum atque
                tendonum, articulos tensos ob nimium frigus, artuum dolores ob luxationem non bene
                curatam, oculorum fistulas, surditatem, aurium sonitum atque tinnitum, odoratum
                laesum, dentium dolorem, linguae immobilitatem, anhelitus a frigore difficultatem,
                tussim humidam, ventriculum frigidum et humidum, vel saltem humidum, nauseam,
                appetitum prostratum, malum corporis habitum, sputum supervacaneum, hydropem,
                iecoris imbecillitatem a frigore aut humiditate, colicos dolores exflatu, vel
                expituita, renes frigidos, a frigiditate obstructos, insensibilem urinae exitum,
                seminis profluvium, nimios menses vel retentos, uteri strangulatum, duritiem,
                ulcera, flatus, humiditatem, virgam erigi nequeuntem, arthritidem non inveteratam,
                scabiem, spinae dorsi perversionem, torsionemque non inveteratam, sive sit gibbus,
                sive cavitas, sive obliquitas: hi enim sunt affectus spinae perversae ex<persName n="persName1">Galeno</persName>, 2
                Aph. 10, 51. Predicta denique balnea curant tumores scroti, cutis pediculos, et
                quartanam febrem. Sed quoniam nihil prodest, quod non laedere possit idem, inquit
                ille; diligenter animadvertendum est, quibus temperamentis quibusque morbis
                Burmensia balnea noceant.</p>
        <p n="p23">Sunt noxia iecori vade calido, renibus summe calidis, temperationi totius corporis
                calidae et siccae, aut saltem valde calidae solum, aut valde siccae tantum, morbo
                omni a causa calida et sicca, vel etiam a causa frigida et humida: si adsit magna
                febris, morbo<pb n="pb1"/>demum gallico: cui morbo a proprietate quadam pleraque balnea sunt
                contraria.</p>
        <p n="p24">Quod si detur aliquod corpus, quod habeat partes diversi temperamenti; quae quidem
                corpora sunt morbis obnoxia, ait<persName n="persName1">Galenus</persName>, libro 3, capitulo 36, de alimentorum
                facultatibus; tum partes illae nimis calidae praemuniendae sunt ceratis, aut
                unguentis frigidis, tenacibus; quo minus balneorum vis calida eo perveniat, et
                membris calidis noceat. Reliquum vero corpus frigidum, vel humidum iunetur balneo
                calido, vel potu, vel insessu, vel stillicidio, vel omnibus tribus praedctis modis,
                vel duobus.</p>
        <p n="p25">Non enim omnes morbis imul requirunt insessum, potum, atqe stillicidium, ventriculum
                frigidus, vel humidus, vel aliter male affectus, requirit solum aquae potum, vel
                supra se stillicidium, vel utrumque, non autem insessum, si reliquum corporis bene
                habeat. Nam bene valentibus non opus est medio neque balneo. Item si renes tantum
                male habeant, solus aquae potus sufficit, quemadmodum etiam si caput solum
                destillatione, aut alio morbo laboret, praeter stillicidium, nihil opus erit, sed si
                totus corporis habitus atque etiam multae corporis internae partes egent balneo; tum
                opus est potu et insessu.</p>
        <p n="p26">Caveant etiam aegri, ne impuro corpore, et sine medici consilio, adean balnea. ne
                quid in ipsis balneis peccent. Multum enim interest, quando, quomodo et quandiu quis
                vel stillicidio, vel insessu, vel potu utatur, temporibus medicina valet, inquit
                ille.</p>
        <p n="p27">Ideo capite, destillatione laborante, aut aliter male affecto a causa frigida et
                humida, aeger consilio periti medici, praepurgato corpore, post alvum solutam, et ad
                modum levem de ambulationem, in sutura coronali ieiunus capiat stillicidium rite
                paratum per horam, quindecim dies continuos, si fuerit senex, cuius craneum per
                aetatem est densius, crassius, et durius: si fuerit iuvenis<pb n="pb1"/>duodecim dies; si
                puer, decem dies, et quotidie per mediam saltem horam. Qui egent insessu, ieiuni,
                alvo soluta, paulatim ingrediantur aquae solium; immorentur duas horas, vel unam
                salterm, per mensem integrum, vel paulo plus, vel paulo minus: postea intrent
                lectum, et sudent saltem per horam, mox laeti comedant. Robusti bis quotidie uti
                possunt insessu.</p>
        <p n="p28">Quibus potus aquae opus est, illi ieiuni hauriant ex ipso fonte unam, vel duas aquae
                balnei libras, habita ratione virium, aetatis, et consuetudinis, atque etiam
                tolerantiae.</p>
        <p n="p29">Qui vero indigent ob varios affectus, et insessu et potu et stillicidio, mane capiant
                stillicidium: vesperi utantur insessu, et simul aquam balnei, quantum decet, bibant,
                sed vesperi ante coenam nemo intret balneum, nisi prius prima concotione absoluta,
                quae fit in ventriculo.</p>
        <p n="p30">Erit igitur consultius, parcius prandere, quam coenare: cum multo maius spatium sit
                inter coenam et prandium sequentis diei, quam inter prandium et coenam eiusdem diei:
                praete nocturnum somnum, et aeris nocturni ambientis frigiditatem, et corporis
                quietem; quae tria quoque faciunt ad celerem et bonam ciborum concoctionem.</p>
        <p n="p31">In summa omnes aegri, quandiu utuntur balneis, et postquam recesserint a balneis, per
                aliquod tempus, omnino abstineant a venere, a frigore, a satietate, ab inedia, a
                crapula, a violento motu, ab animi perturbationibus, a pravis cibis: sed ex medici
                praescripto, idoneo utantur victu.</p>
        <p n="p32">Praeter plura illa admirabilia stillicidia, in una habitatione cadentia, praeter illa
                duo lavacra vicina, humano generi tam salutaria; prope et supra ipsa stillicidia
                extat locus concameratus, refertus terra lutosa atque caenosa, cum aqua, sulphurea
                mista, ubi et cuius luti usu curantur morbi illi fere insanabiles; qui neque<pb n="pb1"/>stillicidio, neque infessu, neque ipsius aquae potu curari potuerunt, in loco
                humiliori et vicino conspicitur balneum multis equorum morbis cuandis valde idoneum,
                supra quod balneum balneorum superior fond copiosus aquae calentis habet suum
                lavacrum quadrangulum, circumclusum, obtectum, ad insidendum et lavandum, cum
                habitationibus contiguis et commodis. Fons autem inferior adhuc aqua calente
                copiosior, praete suum lavacrum amplum undique muro et tecto superne bene munitum,
                habet contigua plura stillicidia, conspicua illa quidem et bene commoda Ubi quoque
                suntsuae habitationes commoda et multae.</p>
        <p n="p33">Tam commoda balnea, ita aedificiis ornata, tam multis morbis utilia, ego certe
                nusquam alibi vidi, neque in<placeName n="placeName1">Germania</placeName>, neque in<placeName n="placeName2">Italia</placeName>, quae tamen hoc etiam anno a
                Burmiensibus redduntur commodiora et ornatiora. Nihil dixi de vicino templo, in quo
                res sacrae et peragi et audiri possunt.</p>
        <p n="p34">Sed quoniam dixi balnea esse calida, cum sint quoque ad bibendum non iniucunda;
                perpendendum est, an in suo ortu ita sint calida; an in cuniculis incalescant, ubi
                libet paululum philosophari et commorari.</p>
        <p n="p35">Perspicuum est et nemini dubium ex libro secundo<persName n="persName1">Aristotelis</persName>de generatione ac
                interitu, elementa mutuo inter se generari; atque aerem ob frigiditatem vel supra
                terram vel sub terra cogi et condensari in aquam, unde perennis ortus fontium et
                fluviorum in praealtis praesertim montibus, teste eodem<persName n="persName2">Aristotele</persName>libro primo
                Meteorologicorum.</p>
        <p n="p36">Atque vero ita continenter genita ab aere ob loci frigiditatem coacto et condensato,
                uti ignis elemento contraria, frigida et humida est, quod ait idem auctor eodem
                secundo libro de generatione: ubi rationibus verissimis concludit, aquam longe magis
                esse frigi<pb n="pb1"/>dam, quam humidam; sicuti ignis est magis calidus, quam siccus et aer
                plus humidus, quam calidus; ac terra plus sicca, quam frigida. Itaque frigitas
                propria est unius elementi aquae, et aqua ob frigiditatem in locis frigidis ex aere
                genita initio semper est summopere frigida.</p>
        <p n="p37">Quare concludendum est, aquas omnium balneorum, vel calidorum, in ortu suo esse
                frigidas. Qua tamen in re parum sibi constare videtur Falopius, dum hoc ipsum, quod
                verum est, capitulo 4, bis affirmat; et capitulo 7 ait, balnea actu frigida
                scatentia, in ortu suo esse calidissima, id quod est omnino flasum. Quod cum ita
                sit, balneaquoque Burmiensia, licet valde calida scaturiant; initio sui tamen ortus,
                ubi perpetuo generantur, frigida sunt, nam, si tanta caliditas esset ipsorum
                balneorum naturalis, calida ubique semper essent id quod facile colligit potest ex
                libro I capitulo 3 Simp. Galen. sed contrarium observatur in ipsis balneis, quae per
                canales supra terram versus Adduam fluendo, paulatim amittunt acquititium calorem,
                demumque ad suam ingenitam frigiditatem redeunt. Ubi igitur incalescunt, dicet
                aliquis? In cuniculis, per quos sub terra labuntur balnea, incalescere, omnino
                censendum est. Verum enimvero a quo calore sub terra balnea calfiant, et quo modo
                calor ille subterraneus gignatur, quo pabulo foveatur, et perrenne conservetur,
                diversi scriptores tum veteres, tum recentiores diversam habent sententiam.</p>
        <p n="p38">Res est omnium rerum obscursissima: adeo ut Iulius Alexandrinus tridentinus, caesarum
                medicus, medicorum sui temporis facile princeps, in opere suo de tuenda valetudine
                hoc ipsum se nescire fateatur, sed ea est tanti viri modestia, ut ea, quae probe
                tenet, si sint contraversa, non ostentet.</p>
        <p n="p39">Aristoteles tamen (mea quidem sententia) luce clarius libro secundo, capitulo tertio,
                quarto et octavo Meteorologicorum affir<pb n="pb1"/>mat, aquas calefieri a calore ignis
                nostri subterranei: qui cum sit summus quidam fervor ignis elementarii purissimi
                teste Aphrodisaeo libro secundo, capitulo 17 natural. quaestion. quasi divinitus
                etiam in subterranei locis reperitur, fovetur, atque in metallis et saxis attritis,
                tanquam innatus, exilit. Reperiri in multis<placeName n="placeName2">Italiae</placeName>locis, atque etiam extra
                Italiam, multos ignes perpetuos subterra, a quibus non sin eagricolarum
                formidatione, statis quibusdam tempotribus supra terram fumi, flammaeque erumpunt,
                adeo in promptu est, ut probatione non egeat stultum est enim dimittere sensum, et
                rationem quaerere, inquit philosophus physicorum libris.</p>
        <p n="p40">Sed quo modo ignis subterraneus gignatur, subinde videamus.</p>
        <p n="p41">
          <persName n="persName1">Aristoteles</persName>, vir divinus, nullius scientiae ignarus, sed rerum omnium naturalium, vel
                abstrusarum, maxime peritus (vanis aliorum opinionibus omissis) libro secundo
                Meteorologicorum capitulo de terrae motu asseverat, ignem in cavernis subterraneis
                gigni ab exhalatione calida et sicca ibi conclusa. Quae exitum quaerens, et non
                inveniens, atteritur, attrita rarescit, rarefacta inflammatur. Quod si vicinam sit
                vel bitumne, vel sulphur, aptum natum, ut facillime accendatur, simul ipsum quoque
                accenditru; accensu perenne in sua naturali sede ignem fovet et conservat. Ut enim
                nihil est in tota rerum natura, quod tam cito ignem concipiat, tam facile
                exardescat; ita nulla alia rest est, quae tam diu ignem conceptum foveat et
                conservet, atque bitumen et sulphur. Quae duo, veluti pabulum ignis subterranei
                accensi maxime proprium, teste<persName n="persName2">Aristotele</persName>, sect. 24 probl. ultimo, perenne ignem et
                ignis flammam conservant; quia perpertuo regenerantur. Norunt enim optimefodinarum
                quique periti, metalla, et magis succos subterraneos perpetuo regenerari, non
                deficientibus causis efficiente ac materiali, Strabo testatur, in insual (Elba nunc
                vocata) assidue fer<pb n="pb3"/>rum effodi et regenerari, cum magno Hetruriae, magni ducis
                emolumento. Sulphur igitur potissimum perpetuo alit ignem subterraneum, quia assidue
                regeneratur; sed ita alit, ut sequatur ignem et flammam, sicuti oleum lucernae
                flammam sequitur, non autem uti noser ignis familiaris, qui ligna tanquam suum
                pabulum, sequitur. Duplex hic modus nutriendi ignis dignus est, qui obserbvetur ad
                tollendas multas difficultate.</p>
        <p n="p42">Sunt igitur multa balnea perenne calida; quia perennem habent ignem accensum et
                calefacientem: ignis ille subterraneus ardens perpetuus est, quia pro alimento
                sulphur habet perpetuo regeneratum. Quo vero modo denuo et assidue generetur, non
                est presentis instituti.</p>
        <p n="p43">Ex praedictis facile colligi et vere potest inferri, balnea omnia vel actu, vel
                saltem potestate calida, aliqua ex parte sulphurea esse, ergo et admiranda nostra
                balnea Burmiensia, actu ac potestate valde calida, sunt omnino sulphurea, id quod
                ego saepius sum expertus artificiosa distillatione, diligentique inspectione eorum
                canalium, per quos aqua balneorum labitur in Adduam, vicinum flumen, in quibus
                canalibus certa sulphuris indica conspiciuntur, huc accedit multorum morborum ibi
                curatorum observatio mea.</p>
        <p n="p44">Sed quoniam Petrus de Tusignano, eo tempore medicus celeberrimus, ducentis ab hinc et
                quadraginta sex annis scripsit (prout ex eius literis manuscriptis perspexi) balnea
                Burmiensia longe plus nitri, quam sulphuris habere, Petrus vero Paulus Paravicinus
                medicus, ad cavenagum mediolanensem (quod pariter eius literae manu scriptae mihi
                notum fecerunt) censet, Burmiensium balneroum naturam esse maxime sulphuream,
                dicendum mihi nunc videtur, uter ipsorum verum dicat. Cum nitrum ex vera<persName n="persName1">Galeni</persName>sententia sit medium inter aphronitrum et salem, et necessario habet aliquem saporem
                salsum: sequeretur, quod si balnea Bur<pb n="pb2"/>miensia essent plurimum nitrosa, uti ait
                Petrus de Tusignano, ipsorum sapor esset salterm subsalsus. Sed bibentibus ex ipsis
                balneroum fontibus aqua videtur suavis, nullo sapore salso praedita. Falsa est
                igitur opinio Petri de Tusignano: vera est sententia Paravicini quod ipsa balnea
                longe plus sint sulphurea, quam nitrosa. Fallitur tamen et Paravicinus in eo, quod
                ova aquae imposita prae nimio fervore coquantur, et pulli gallinacei fiant deplumes,
                si in profundioribus cavernis parum manserint. Ego enim ipse cavernas eas
                aliquatenus penetravi. Nihil tale animadverti, aut coniectura assequit potui.
                Quamquam enim sulphur quarto gradu calefacit; vix tamen ipsa balnea tertium
                caliditatis gradum in exitu retinent.</p>
        <p n="p45">Calida quidem actu et potentia erumpunt, sed non ita calida arque sulphur est, quia
                non ebulliunt in sulphure, sed incalescunt in itinere, et acquirunt caliditatem ex
                illis saxis, per quae saxa labuntur, sub quibus quidem saxis ardet ignis in vicino
                sulphure accensus.</p>
        <p n="p46">Sunt etiam ipsorum balneorum aquae potabiles: quoniam non transeunt in cuniculis per
                ipsum sulphur ignitum et ardens; ita ut nihil de sulphuris substantia secum ducant.
                Potestate igitur non actu, sulphuris ac nitri naturam et virtutes referunt, ob
                perfectam quansam aqua mistionem cum sulphuris vi de quorum balnerorum virtutibus
                divins potius, quam humanis, iam tandem agendum est.</p>
        <p n="p47">Aegri plurimi, diversis temporibus humana opere pertissimorum medicorum nihil adiuti,
                praedictis balneis opportune usi, quasi divinitus curati sunt.</p>
        <p n="p48">Ex quibus, sed prope, in ipsa aquae scaturigine ac descensu prominet verus capillus
                veneris, verum adiantum, ex rimis praeruptorum saxorum exortus, et perpetuo virens,
                aqua undique per<pb n="pb1"/>fusus, nunquam madescens: res visu mirabilis, incognita<persName n="persName2">Galeno</persName>,<persName n="persName3">Theophrasto</persName>vero atque<persName n="persName4">Plinio</persName>cognita. Quae quidem herba tam multis morbis salutaris
                alibi nusquam in tota Volturrena (quod sciam) enascitur; neque mutlum alibi extra
                Volturrenam copiosa est. Ea fuit multis ab hinc seculis, vel potius a dilvio, erga
                patriam meam summa Dei benignitas: cui uni assidue immortales sunt a nobis agendae
                gratiae.</p>
      </div>
      <div n="div5">
        <pb n="pb1"/>
        <head n="head2">Consilium de ovorum avium natura, virtute ac usu.</head>
        <p n="p3">Quoniam in multis provinciis et nationibus, non modo apud vulgus ac idiotas, sed
                etiam apud nonnullos doctores mediocos, alioqui viros eruditos et celebres, quaedam
                omnino falsa opinio de ovorum avium natura et usus invaluit et percrebuit; quod
                nemper ova calefaciant, et nullo modo aegris, vel pleuriticis, vel aliter
                febrientibus sint exhibenda; sicuti ego diligenter animadverti, et legi etiam apud
                veteres, qui de ovis varie sentiunt, ideo nos in praesenti nostro consilio ad
                communem omnium cum sanorum tum aegrotantium utilitatem, de vera ovorum natura, de
                certa ipsorum facultate, delectu deque recto usus sumus dicturi, ut per nos tandem
                tam absurda et inveterata de ovis opinio antiquetur, ac ipsa veritas elucescat.
                Insuper multa quaedam alia et scitu et notatu digna interseremus.</p>
        <p n="p4">Ova sane non sunt partes abium, a quibus eduntur, sed certe earum conceptus, sive
                foetus, inquit<persName n="persName1">Galenus</persName>ex professo. libro II de Simplicium medicamentorum
                facultatibus, quae a summo rerum omnium opifice humano generi sunt tradita; ut per
                ea avium successio et perpetuitas conservaretur: deinde, ut ipsa ova magno essent
                usui tum sanis, tum aegris, sive pro nutrimento exhibeantur, ut autem per ova avium
                genera perpetuentur, necesse est, ut accedat maris cum foemina coniunctio per
                coitum, quae nanque ova ante coitum edentur, infoecunda sunt (ut hic nihil dicam de
                gallorum<pb n="pb2"/>ovis, quae aliquando ab eis, sed raro admodum, eduntur perexigua et
                nullius usus). Ita natura comparatum est, ut non modo in omnibus animantibus, sed
                etiam in multis aliis rebus sensus expertibus ad propagationem maris cum foemina
                coniunctio requiratur, id quod adolescens in<placeName n="placeName3">Creta</placeName>insula de palma arbore dilgienter
                observavi. Post coitum, concepto ovo et edito, ut ex eo pullus enascatur tempore
                suo, gallinae solius incubitus necessario requiritur. Idque dierum viginti spatio
                vel circiter. In genere vero aliarum avium partim mas, partim foemina vicissimi
                incubat. Verum illud est, quod alicubi, nempe in<placeName n="placeName4">Aegypto</placeName>, in insula<placeName n="placeName5">Melitensi</placeName>et
                alibi, sine incubitu, calore quodam arte parato, ex ovi pulligallinacei enascuntur;
                sicuti<persName n="persName6">Aristoteles</persName>testatur, et nos audivimus a strenuis equitibus sancti Ioannis
                seu Melitensibus. Hoco loco multa alia silentio praetereo ad ovorum integram
                historiam spectantia, sed ad propositum nostrum nihil aut certe parum facientia.</p>
        <p n="p5">Illud autem silentio minime praereundum videtur, quod ex albumine enascatur pullus ac
                luteo nutriatur, sicuti falso sane censet<persName n="persName1">Aristoteles</persName>libro 6 de historia animalium,
                et libro 3 de generatione animalium, nam teste Hippocrate, libro de natura pueri,
                atque teste ipso sensu et experientia, x ovi luteo pullus, ex albumine nutrimentum
                est. Fallitur etiam tantus philosophis, dum ait, vitellum et albumen contrariam
                habere virtutem ac naturam. Cum<persName n="persName2">Galenus</persName>libro 11 Simplicium verius dicat, vitellum
                et albumen esse adsimilis naturae; et Paulus Aegineta affirmet libro 7 ovi vitellum
                esse cum albumine pari virtute praeditum. Profecto in iis rebus, quae ad aliquam
                particularem historiam, sive alicuius rei naturam ac virtutem pertinent, multo maior
                fides<persName n="persName3">Galeno</persName>et aliis gravissimis medicis, quam uni<persName n="persName4">Aristoteli</persName>, est adhibenda, licet<persName n="persName5">Averroes</persName>in proemio physicorum putet,<persName n="persName6">Aristotelem</persName>nunquam et nusquam lapsum esse:
                idquod solius Dei proprium est.</p>
        <pb n="pb6"/>
        <p n="p7">erumenimvero<persName n="persName1">Aristoteles</persName>vere censent libro tertio de generatione animalium,
                ovum simpliciter esse calidum totum ac humidum licet<persName n="persName2">Galenus</persName>libro 11 Simplicium
                aperte fateatur, ova integra respective refrigerare et siccare, et libro de remediis
                paratu facilibus, capitulo 1 et libro 2 capitulo 1 de compos. medicamentorum sec.
                locos, et com. 4 capitulo 113 acutorum dicat, ova frigescare. Nam philosophi de
                rebus simpliciter et absolute loquuntur: medici vero respectu corporis humani de
                ovis ac de alia qualibet re tractant; sicuti videre est apud Galenum, libro tertio,
                capitulo 6 et libro 1 capitulo 41 et libro 3, capitulo 4 Simplicium. vel aliter
                conciliemus contradictionem hanc, quod ova recens edita sint actu calida et humida
                potestate vero frigida et sicca.</p>
        <p n="p8">Sed de ovorum natura falsa narrat<persName n="persName1">Alexander Aphrodisaeus</persName>, libro secundo, problem. 84,
                qui putat vitellum esse siccum et calidum, albumen autem frigidum et humidum.</p>
        <p n="p9">Avicenna quoque, medicus insignis,<persName n="persName1">Galeni</persName>interpres, sicuti se se iacata, a<persName n="persName2">Galeno</persName>a
                veritate dissentis, dum libro secundo inquit, vitellum esse calidum, et albumen
                frigidum, utrunque humidum. Cum libro tertio den. primo tract. secundo, capitulo 24
                de cura doloris capitis ex vino aliter sentiat, nempe, quod vitellus ovi refrigeret
                et humectet.<persName n="persName3">Galenus</persName>etiam contraria dicere videtur. Cum libro primo ad Glauconem
                enumeret vitellum ovi inter cibos frigidos ac humidos, idoneos laboranti febri
                tertianae, et libro 11 Simpicium dicuat, ovum totum desiccare sin emorsu, sed facile
                haec<persName n="persName4">Galenii</persName>de ovis tollitur contradictio. Nam libro primo ad Glauconem agit de
                ovis, tanquam de nutrimento intrinsecus exhibito; libro vero 11 Simplicium tractat
                de ovis, veluti de medicamento extrinsecus adhibito. Ideo non est mirum, si ova
                varie usitata, variam haeban et sortiantur virtutem.</p>
        <p n="p10">Quandoquidem res nulla foris intusque parem agendi facultatem habet, inquit Galenus
                libro tertio de temperamentis. Quae tamen<pb n="pb1"/>sententia ut vera credatur,
                duriuscula videtur. Nam res eadem, sive foris, sive intus eius sit usus, modo eodem
                parata et usitata, eandem omnino facultatem naturalem servare debere, nemini dubium
                esse debet, it quod ipsemet<persName n="persName2">Galenus</persName>libro 4, capitulo 18 Simplic. de amaris
                saporibus locutus, aperte affirmat, necnon libro 11 Simplic. de Castorio. Sed ut
                vere dicam, quod sentio, eadem res potest habere eandem facultatem intus ac foris,
                sed non parem, ut ait Galenus. Verum de hoc alias. Ad ova redeo nostri instituti,
                ova tota cruda foras adhibita refrigerant, exiccant sine morsu, ait Galenus libro 11
                Simplicium, ova recentia sorbilia intro sumpta refrigerant, humectant, inquit
                Galenus libro primo, capitulo 9 ad Glauconem, et libro 12, capitilo 6 methodi, ex
                quibus tamen locis etiam colligitur leve quoddam discrimen inter vitellum et
                albumen; quod certe hoc illo aegrius coquatur a calore nostro naturali, quod est
                certum indicium, vitellum esse simpliciter minus frigidum albumine, contra<persName n="persName3">Aristotelem</persName>. Ex pradictis<persName n="persName4">Galeni</persName>locis manifesta de ovis apparet contradictio, quod
                desiccent, quod humectent. Ego huius apertae contradictionis nullam sane aliam in
                praesenti possum invenire solutionem, praeter hanc ipsam. Ova cruda vel per
                coctionem spissata, extrinsecus usitata, desiccant sine morsu, respectu corporis
                humani. Ova autem sorbilia, vel tremula, vel liquore convenienti bene dissoluta,
                intro sumpta, dum concoquuntur, exiccant, sicuti foras adhibita: dum vero nutriunt
                et augent substantiam nativi caloris, humectant. Etenim substantia caloris ingeniti
                est aerea, aquea, sanguinea, ait<persName n="persName5">Galenus</persName>5 Aph. 14 et libro quinto, capitulo 9
                Simplicium, quae tria luce clarius sunt humida. Atque quidquid nutrit, ingeniti
                caloris substantiam auget, inquit idem<persName n="persName6">Galenus</persName>, libro tertio de temperamentis, et
                libro quarto, capitulo pimo Simplic. Ergo si ova nutriendo augent substantiam nativi
                caloris, necessario etiam humectant. Ut ita fortasse contradictio haec solvi possit,
                ova, uti medicamentum, exiccant, uti nutrimentum, humectant.</p>
        <pb n="pb11"/>
        <p n="p12">Sed quoniam<persName n="persName1">Galenus</persName>et libro primo ad Glauconem et libro 12 mehodi, et libro
                secundo de compositione medicamentorum, et com. 4 capitulo 113 acutorum, et alibi,
                exhibet aegris vel febrientibus ova pro cibo boni succi non calefacientia videamus,
                quaenam sit generatim ovorum bonitas; an vero detur aliquod ovorum discrimen,
                sumptum ab avium et nutrimenti varietate.</p>
        <p n="p13">Galenus, alioqui medicu tam in aliis rebus copiosus, de ovis, quae ab animalibus
                sumuntur, et in usum nutrimenti veniunt, quae ab animalibus sumuntur, et in usum
                nutrimenti veniunt, libro tertio del alimentorum facultatibus per brevi capite egit;
                ova gallinarum tantum atque phasianorum commendavit: anserum atque struthiocamelorum
                damnavit; aliarum ova avium silentio praeteriit. Perinde quasi illa nulli nobis
                essent usui.</p>
        <p n="p14">Ego vero contra tanti viri sententiam ita argumentor. Quarum avium caro ita nobis
                salubris est, atque gallinarum et phasianorum caro, earum ova sunt aeque bona, atque
                gallinarum et phasianorum: sed pavonum, perdicum, columbarum, et aliarum plurimarum
                avium caro omnino ita salubris est, atque gallinarum et phasianorum. Ergo earum
                avium ova sunt aeque bona, atque gallianrum et phasianorum.</p>
        <p n="p15">Ergo mancus in ovis tractandis<persName n="persName1">Galenus</persName>censendus est. Eteneim ova omnino avium, unde
                enascuntur, naturam sapere debent, cum sint earum conceptus atque foetus, sunt
                igitur multarum etiam aliarum avium, praeterquam quod gallinarum et phasianorum, ova
                boni simpliciter succi, magno nobis usui, sed<placeName n="placeName2">Pergami</placeName>ubi<persName n="persName3">Galenus</persName>natus est, et<placeName n="placeName4">Romae</placeName>, ubi diu medicinam fecit,<persName n="persName5">Galeni</persName>tempore apud illos potentissimos imperatores
                maxima copia erat fortasse phasianorum; plurimus ovorum ipsorum proventus. Ideo ea
                tantum ova celebravit.</p>
        <p n="p16">Quoniam etiam gallinae ubique gentium sunt plurimae, inter alias aves maxime cicures,
                maximopere foecunde, (cum perpetuo<pb n="pb1"/>toto fere anni tempore, singulis diebus, si
                modo in loco mediocriter calido educentur, et largiter nutriantur, ova singula, et
                quaedam aliquando alicubi bina pariant, et saepe uno in ovo duos vitellos) merito
                gallinarum ova potissimum nominavit. Quippe quae quotidinao nobis sint usui pro
                cibo, et pro gallinarum perpetuitate multiplicationeque, maxime necessaria: ut
                quaedam gallinae ante incubitum sexaginta pariat ova.</p>
        <p n="p17">Sunt igitur ova inter se varia, facultate, quod attinet ad bonitatem, praedita, pro
                avium, a quibus eduntur, varietate: sed gallinarum nobis maxime familiaria, non
                negligenda tamen etiam aliarum avium ova, quarum caro boni succi est, et eandem cum
                ovis gallinaum naturam habent, quod ai idem<persName n="persName1">Galenus</persName>libro 11 Simplicium veritate
                coactus. Restat modo, ut videamus, num ratione varii alimenti ova sint vel
                pravitate, vel bonitate aliqua adventia praedita.</p>
        <p n="p18">
          <persName n="persName1">Galenus</persName>libro 11 Simplicium de vipera, se scire testatur, cum cibis animalium nutari
                carnes. Ergo alicuius avis ob cibum carne mutata, mutabitur et eiusdem avis ovorum
                natura et qualitas, si verum illud est, quod ante a asservimus, ova nempe sapere
                naturam earum avium, unde nascuntur. Cum autem gallinae tempore aestatis, sub
                cunicula praesertim, vascantur lacertis, araneis et scorpionibus saepenumero
                veneantis, sequeretur, quod ipsarum caro esset male sana, et per certam
                consequentiam ipsarum etiam ova. Attamen experientia ipsa cuique constat, gallinarum
                ova tunc temporis edita sine nulla omnino noxa a nobis sumi; et eadem, quam alia
                alio tempore edita, diutius incorrupta inculpataque servari. Deinde non sequitur
                hoc, caro alicuis a cibo est mutata; ergo eiusdem avis ova ob eandem causam sunt a
                priori sua natura mutata. Ova enim sunt aliquid aliud adhuc multo magis elaboratum,
                quam caro earum avium, a quibus nascuntur.</p>
        <pb n="pb19"/>
        <p n="p20">Quod si tempore caniculae multi abstinent ab esitatione gallinarum; ea causa
                est, quod tunc temporis ipsarum caro calidior et siccior esse videtur ob aeris
                constitutionem calidissimam et maxime siccam; vel quod ad incubitum sunt propensae;
                vel quod ob plurima ova edita ipsarum caro sit macra et concoctu difficilior; non
                autem ob cibum assumptum, quem ob suam ingentem ac ingenitam caliditatem perfecte
                concoquunt, et penitus in sui substantiam transmutant, est enim gallinarum natura
                valde calida. Sicuti etiam sturni suo ingenti calore nativo cicutam frigidissimam ac
                venenosam prorsus concoquunt, et suam in substantiam citra noxam transmutant;
                quemadmodum legere est apud<persName n="persName1">Galenum</persName>, libro secundo, capitulo sexto de alimentis, et
                libro tertio, capitulo sexto de simplicibus medicam, ubi etiam (mirum dictu) dicit,
                quod cicuta frigidissima sturnos nutriendo calefacit: nimirum, quia sturnorum
                substantia sit calida. Unde etiam sturnorum caro non modo sine ulla noxa, sed
                utiliter editur a nobis, sicuti editur caro perdicum, attagenarum, merularum,
                turdorum, inquit<persName n="persName2">Galenus</persName>libro sexto, capitulo secundo sanitatis. Cum enim concoctio
                fiat a solo naturali calore, teste<persName n="persName3">Galeno</persName>, libro quinto, capitulo quinto Simplicium,
                quae nihil aliud est, quam alteratio et mutatio ciborum seu nutrientis in propriam
                et convenientem eius, quod nutritur, qualitatem, teste eodem<persName n="persName4">Galeno</persName>, libro secundo
                de naturalibus facultatibus, et libro de symptomatum differentiis; sequitur, quod
                quolibet cibo sumpto a gallinis, nihilo minus remaneat natura carnis ipsarum, ex
                definitione ipsius concoctionis a<persName n="persName5">Galeno</persName>posita. Quidquid alibi aliter ipse<persName n="persName6">Galenus</persName>sentiat de carne, non tamen de ovis.</p>
        <p n="p21">Neque Matthioli similitudo de lacte in proemio sexti libri Dioscoridis allata valet.
                Aliud enim est lac, aliud sunt ova, deinde, sic lac mutaretur a cibo, sequeretur,
                quod caprarum lac esset longe crassius et siccius lacte bubulo, nam caprae vescuntur
                foliis virgultis plantarum collium, montium, natura terrestrium, parum<pb n="pb1"/>humidarum. Boves autem in planitie plerumque vescuntur pabulo multo humidiori.</p>
        <p n="p22">Sed caprarum lac est bubulo longe magis tenue atque humidius: cum multo plus seri, et
                minus casei habeat, quam lac bubulum, ergo lactis natura non mutatur a cibo, contra
                Matthiolum. Insuper longe maior est calor nativus avium, quarum ova sunt nobis
                ususi, quam calor ingenitus quadrupedum animalium cicurum lac facentium. Ideo
                ipsorum concoctio est minus absoluta. Preterea, si ex<persName n="persName1">Galeni</persName>sententia, caro
                mutaretur a cibo, caro suum esset faedissima, ac pessime oleret. Quippe qui
                vescuntur saepe humano stercore. De humanae vero naturae carne aliter est
                sentiendum: cuius temperatio minori praedita calore cum sit, quam avium natura,
                certo certius nostra caro mutatur a cbo, sed nos in praesenti loquimur de ovo, quod
                a cibo mutati non posse putamus, verum ut ingenitam avis suae naturam ac probitatem
                sed pravitatem servet, censemus.</p>
        <p n="p23">Diximus paulo ante, ova praesertim de mense augusti edita, diu incorrupta asservarii
                loco idoneo, sicuti experientia cuique matrifamilias compertum est. Galenus tamen
                libro tertio de alimentorum facultatibus affirmat, ova recentissima esse optima,
                vetustissima vero pessima.</p>
        <p n="p24">Perinde quasi ova ob vetustatem sint obnoxia alterationi et corruptioni. Ideo
                videamus, an ova intro sumpta facile putrescant, et an verum illud sit, quod ait
                Montanus medicus insignis, consilio 36 de febribus quod nunquam ova in febribus
                continuis, nec in tertianta sint exhibenda, quia facile alterentur, et ideo facile
                putrescant. Adeo etiam ut in sano corpore, si ventriculus sit paulo calidior, statim
                ventantur in bilem.</p>
        <p n="p25">
          <persName n="persName1">Galenus</persName>libro secundo ad Glauconem, in exquisita tertiana, quae a dola bile fit,
                exhibet ova sorbilia, praesertim vitellos pro cibo refrigerante<pb n="pb2"/>et humectante,
                cotnra Montanum, ergo et in continuis frebribus, vel malignis dari possunt. Dedi ego
                quotidie binos vitellos sorbiles utiliter et saepius pluribus aegris, febre maligna
                laborantibus, qui ab omni alio cibo, et medicamento abhorrebant, et evaserunt.
                Verumenimvero semper addebam parum succi malorum citreorum, et parum terrae Lemmiae
                verae, sed id faciebam, non ut a putredine ovum praecaverem, sed ut humorum
                putredini futurae resisterem.</p>
        <p n="p26">Deinde putrescunt solum calida et humida, inquit<persName n="persName1">Galenus</persName>, libro nono, capitulo
                tertio methodi.</p>
        <p n="p27">Sed ova sunt frigida, ait idem<persName n="persName1">Galenus</persName>ubique, ergo ova nequeunt ita facile
                putrescere. Praeterea quae putrescunt, faetent, testatur<persName n="persName2">Galenus</persName>libro quinto,
                capitulo 115 Simplicium.</p>
        <p n="p28">Verum ex ovis assumptis nullus sentitur faetor, ergo non putrescunt.</p>
        <p n="p29">Insuper ova sunt boni, crassi, ac lenti succi, ait Trallianus, libro octavo, capitulo
                primo et<persName n="persName1">Galenus</persName>com. 4, capitulo 113, acutor et libro 12, capitulo sexto methodi,
                et Aristotel. sect. 9, problem. 13 inquit quod sunt lentore praedita.</p>
        <p n="p30">Sed quae sunt boni, crassi, ac lenti succi non facile alterantur, neque putrescunt.
                Ergo neque ova quiddam tale patiuntur.</p>
        <p n="p31">Cum etiam flatus prohibeat putredinem, teste Aristotele, libro quinto, capitulo
                quinto, de generatione animalium, et ova sint flatuosa, auctore Tralliano, loco
                paulo ante citato; nequeunt ova facile putrescere.</p>
        <p n="p32">Postremo Montanus non videtur vidisse putredinis definitionem apud<persName n="persName1">Aristotelem</persName>libro
                quarto, capitulo secundo Meteor. ubi ait, putredinem esse corruptionem rei calidae
                et humidae a calore externo, vincente internum.</p>
        <p n="p33">Iam probavimus, ova esse frigida, aliena a natura corruptionis. Postea in corpore
                sano nullus est calor externus nativum extingens.</p>
        <pb n="pb34"/>
        <p n="p35">Imo quo maior est ventriculi nativus calor, eo et facilius et citius, et melius
                concoquit, et magis resistit putredini et calori externo.</p>
        <p n="p36">Falsa igitur est Montani sententia eo loci de ovo exhibito tum febrientibus tum
                sanis. Quod si qua per avitas reperitur in ovis praete vetustatem, ea est ob
                coctionis varietatem. Nam, sicuti ova recentia, sorbilia, tremula, dissoluta, optima
                sunt, et aegris, et sanis; ita ova elixatione aut in cineribus assatione durata, aut
                in sartagine spissata, in nidorem vertuntur; pessimum et excrementitium succum
                gignunt, atque alios cibos corrumpunt, teste Galeno libro tertio, capitulo 22 de
                alimentorum facultatibus, et capitulo quarto libri de succorum bonitate ac
                vitio.</p>
        <p n="p37">Quaerendum esset in praesenti, utrum semper verum illud sit, quod ait<persName n="persName1">Galenus</persName>duobus
                paulo ante citatis locis de ovorum elixatorum et assatorum et sartagine spissatorum
                noxa; et qua de causa ova ita parata suam naturalem probitatem amittant, tantam
                aventitiam pravitatem acquirant. Cum in<placeName n="placeName2">Italia</placeName>passim, ac in omnibus omnino
                Germaniae provinciis, quas ego multas peragravi, ova elixatione, durata hora
                vespertina in prima mensa cum acetario sint in tam frequenti ac pene quotidiano
                visu, sine tamen ullo comedentium evidenti detrimento: cumque ova sartagine spissata
                nostris temporibus in magnis habeantur deliciis, et pro honorifico, suavi, iucundo,
                atque utili cibo in prima mensa hora matutina charis amicis, et praesertim iis, qui
                non ita pridem in matrimonium sunt coniuncti, offeruntur. Quod si ea ipsa ova ita
                parata tam noxia edentibus, quam ait<persName n="persName3">Galenus</persName>, re vera essent; magni saltem
                principes, de sui corporis salute tantopere soliciti, a suis peritis atque fidelibus
                medicis, eui eis inter edendum fere semper astant, admoniti, ab ovis elixatus, et
                sartagine frictis penitus abstinerent, ut a cibo valde noxio, quod cum nullibi pene
                fiat, dubitandum est iure opti<pb n="pb4"/>mo de<persName n="persName5">Galeni</persName>sententia hac in parte. Quaesitum
                (quod sciam) ante hac intactum, a doctoribus huiusce aetatis diligenter
                perpendendum, atque aliquando solvendum.</p>
        <p n="p38">Nisi fortasse haec sit huius quaesiti solutio, ab ipsomet<persName n="persName1">Galeno</persName>, capitulo quarto,
                libro de succorum bonitate ac vitio desumpta; quod ea tantum ova sint ita noxia,
                quae vel elixaione, vel assatione, vel sartagine spissata, ad summum duata sunt; non
                autem, quae mediocriter ita nostris temporibus parantur, nam per illam tam
                vehementem coctionem a nimia ignis vi exhauritur quicquid boni ipsis ovis
                inerat.</p>
        <p n="p39">Hic locus postulat, ut dicamus, quibus morbis, quibus corporis partibus, vitellus
                recentis ovi sorbilis magno sit usui. Vitellus sorbilis, vel tremulus in aqua
                elixatus, sum solum incaluerit, valde utilis est febri tertianae exquisitae,
                thoraci, pulmoni, gutturis asperitati ex vociferatione, vel ex humorum acrimonia,
                asperitati oris ventriculi, intestinorum, et vesicae,<persName n="persName1">Galenus</persName>libro primo ad
                Glauconem, et libro 11 Simplicium et com. 4, capitulo 113, auctorum. Propterea quod
                ova ita exhibita bilis acrimoniam sua frigiditate et humiditate fraenant, febrem
                extingunt, atque substantiae suae lentore ac laevore, affectis partibus illita, et
                cataplasmatis modo inhaerentia, eas mitigant et sanat.</p>
        <p n="p40">Item ovi vitellus tepidus, sorbilis valde prodest tussi, pleuritidi, haecticae febri,
                anhelitus difficultati, sputo sanguinis,<persName n="persName1">Avicenna</persName>, libro secundo, tractatu secundo.
                Denique ovorum vitelli magno sunt usui ob suum lentorem et crassitudinem iis, qui
                habent succos tenuissimos, facile exhalantes, et ob hoc syncope laborantes, Galenus
                libro 12, capitulo sexto methodi; ubi ponit ovi vitellum inter ea, quae non facile<unclear n="unclear2"/>, nec facile corrumpantur. Quicquid aliter falso sentiat et dicat Montanus.
                Extrinsecus quoque ob easdem vires utiliter adhibentur multis morbis et pluribus
                corporis partibus ova, tum cruda, tum cocta. Sed qua valde lixantur, aut assantur,
                aut in sartagine<pb n="pb3"/>friguntur, rite miscentur medicamentis dessicantibus, sive
                foras applicentur, sive intro exhibeantur. Nam ova in aceto cocta, vel alio modo
                durata, fluxiones ventris desiccant, diisenteriae, et caeliaco affectui medentur,
                auctore<persName n="persName4">Galeno</persName>, eodem libro 11 Simplicium.</p>
        <p n="p41">Ex praedictis omnibus cuique lectori bene sentienti plane constare arbitror, ova non
                solum gallinarum, sed etiam aliarum multarum avium, quarum caro sit salubris ad
                vescendum, recentia, rite parata, opportune exhibita, et ex arte adhibita, utilia,
                non autem noxia, esse humano generi, tum sanis omnibus, tum aegris ac morbis
                plurimis, contra aliquorum medicorum et vulgi oprinionem profecto erroneam.</p>
        <p n="p42">Unicam certe habent rationem ova non convenire morbis acutis, qui egent tenui dieta;
                quia ova sunt magni nutrimenti, ait<persName n="persName1">Avicenna</persName>libro primo, f. 4. d. 5. c. 1 et
                Galenus libro octavo capitulo primo methodi. Sed facilis est responsio, ova licet
                sint magni nutrimenti possunt tamen ehiberi in tam pauca quantitate, et sine ullo
                alio cibo vel potu, sicuti ego saepe feci; ut ovorum usus ita paucus pro tenui dieta
                haberi possit. Atque ita nihilomino est. quod aliquis vere dicere queat contra
                rectum ovorum usum, quorum virtutes plurimae sunt, et admirandae.</p>
      </div>
      <div n="div6">
        <pb n="pb1"/>
        <p n="p2">Impressum<placeName n="placeName1">Oeniponti</placeName>, apud<persName n="persName2">Ioannem Agricolam</persName>.</p>
        <pb n="pb3"/>
        <p n="p4">Errata sic corrige.</p>
        <p n="p5">In epistola pagina 1, linia 19, lege Popelliana. 2, 2. perfectioraque. 10, 20 calore.
                13, 24 peritissimorum. 16, 23 albumen. 17, 1 censet. 17, 9 de cura. 18, 19 hanc. 19,
                26 copia. 20,7 pariant. 20, 19 antea. Eadem pagina 21 vescantur. Eadem pagina 22
                venenatis. Eadem pagina 25 ulla. Eadem pagina alicuis. 22, 15 seu. Eadem 28
                vertantur.</p>
      </div>
    </body>
  </text>
</TEI>