<TEI xmlns="http://www.tei-c.org/ns/1.0">
  <teiHeader>
    <fileDesc xml:id="staidel-f-ars">
      <titleStmt>
        <title>Ars magica, versio electronica</title>
        <author key="staidel01">
          <name xml:lang="dt">Staidel, Johann Franz</name>
          <date precision="low">floruit 1750</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>46 paginae</extent>
      <publicationStmt>
        <p>Croatica et Tyrolensia: Tyrolis Latina<date>August 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Staidel, Johann Franz</author>
            <title>Ars Magica adserta a Fratre Francisco Staidelio, Ord. Min. Conventualium
                            Theologo atque Examinatore Prosynodali</title>
            <imprint>
              <pubPlace>Trient</pubPlace>
              <date>1750</date>
            </imprint>
          </monogr>
        </biblStruct>
        <bibl/>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4']/*[@n='$5'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1750">1750</date>
      </creation>
      <textClass>
        <keywords scheme="time">
          <term>Von der Gründung der Universität bis zur Aufhebung des Jesuitenordens (1773)</term>
        </keywords>
        <keywords scheme="genre">
          <term>Theologie</term>
          <term>Traktat</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-09</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:staidel01.latty2721548latty-lat1" xml:lang="lat">
    <body n="body1">
      <div n="div1">
        <head n="head1">Ars Magica adserta a Fratre<persName n="persName1">Francisco Staidelio</persName>, Ord. Min. Conventualium
                    Theologo atque Examinatore Prosynodali.</head>
      </div>
      <div n="div2">
        <head n="head1">§. I.</head>
        <p n="p2">Vix casus nostrae diaeceseos reservatos, quorum est primus de magicis artibus,
                    pro ingenii mei tenuitate fueram interpretatus, me quidam clanculum mordere
                    caeperunt, quod auras verberaverim. Si quidem omnem de mundo magiam Christi
                    cruore sublatam dictitabant, freti Sacris Literis ac veterum Patrum testimoniis,
                    tum doctorum virorum hac de re judicia ac varia<pb n="pb1"/>rationum momenta
                    objectantes me pene in dubitationem adduxere, quae omnia ad severiorem trutinam
                    revocanda duxi, ut, quid sentiendum esset, liquido constaret. Itaque, quod
                    Tullius sapienter l. 1. de Officiis monet, adhibui tempus et diligentiam ad rem
                    considerandam, in eaque sententia acquiescendum tandem decrevi, quae in omnium
                    fere animis insedit atque inveteravit, ut hic quoque illud Vincentii Lirinensis
                    locum habere videatur:<quote n="quote2">Retenta antiquitas, explosa novitas.</quote>Quod
                    quidem antequam planum facere ingredior, quae sit Magi notio, quae ejus effecta,
                    quam brevissime aperiam, secutus S. Bonaventurae doctrinam, quam in Romano
                    quondam Collego didiceram. Magus, ut in praesentia sumitur, ille est, qui mira
                    facit ope daemonis, ea vero ad tria capita commodissime refert S. Bonaventura in
                    explanatione primi praecepti decalogi, nempe ad transmutationem naturarum, ut
                    fecere Magi Pharaonis vertentes virgas in serpentes; ad ludificationem sensuum,
                    ut faciunt incantatores et histriones; ad investigationem futurorum. Haec S.
                    Bonaventura. Itaque non nulla Magorum opera ex primo capite vera fortasse sunt,
                    ut plerosque de virgis in serpentes versis opinari video; sed plurima alia sunt
                    ementita, quae oculos spectantium fallant. Verum tametsi omnia forent ludicra,
                    et ad fallendos oculos composita quaevis naturarum transmutatio, uti quibusdam
                    placet, Magia adhuc foret; quandoquidem haec sensuum ludificatio humana arte
                    fieri nequit, aut si potest, ejusmodi artem ignoramus. Audi, si placet, quae
                    Benedictus XIV. de Canonizatione Sanctorum l. 4. p. 1. c. 3. docte disseruit.
                    Quaecumque ergo daemones insolita et admiranda in rebus corporeis operantur,
                    triplici<pb n="pb3"/>modo operantur, juxta Doctrinam Divi Thomae 1. part. quaest.
                    114. art. 4. In corpore et in responsione ad primum, vel per illusionem sensuum
                    tam interiorum quam exteriorum, quibus obiiciunt, immittunt species et
                    phantasmata earum rerum, quae nusquam sunt vel non sunt praesentes vel per
                    summam atque imperceptam celeritatem, sublato aliquo corpore et alio in ejus
                    locum substituto, ut subito generandum videatur, aut applicando activa passivis,
                    ut vel generetur aliquid novum et insolitum vel aliquid solitum quidem et
                    vulgare, sed novo et inusitato atque hominibus incognito generationis modo. Per
                    illusionem sensuum tam interiorum quam exteriorum facta sunt ea, de quibus in
                    Can.<quote n="quote4">Nec mirum</quote>26. quaest. 5.<quote n="quote5">fertur in Gentilium Libris,
                        quod quaedam Maga famosissima Circe Socios Ulyssis mutaverat in Bestias.
                        Legitur et de Sacrificio, quod Arcades Deo suo Lycaeo immolabant, ex quo
                        quicumque sumerent, in bestiarum formas convertebantur. Sed haec omnia
                        magicis praestigiis potius fingebantur, quam verum veritate
                        complerentur.</quote>Ad hanc eamdem classem referri posse videntur ea, quae
                    de Strigibus narrantur ad conventicula a Daemone deportatis, juxta alium Textum
                    in Can.<quote n="quote6">Episcopi</quote>26 quaestion. 5., ubi haec habentur:<quote n="quote7">Illud etiam non est omittendum, quod quaedam sceleratae Mulieres
                        retro post Sathanam conversae daemonum illusionibus et phantasmatibus
                        seductae credunt et profitentur se nocturnis horis cum Diana Dea Paganorum
                        vel cum Haerodiade et innumera multitudine Mulierum equitare supra quasdam
                        bestias et multarum Terrarum spatia intempestae noctis silentio pertransire,
                        ejusdem jussionibus velut Dominae obedire et certis noctibus ad ejus
                        servitium<pb n="pb1"/>evocari etc. Quapropter Sacerdotes Populo praedicare
                        debent, ut noverint haec omnino falsa esse et non a Divino, sed a maligno
                        spiritu talia phantasmata mentibus Fidelium irrogari.</quote>Quamvis non
                    desint Catholici scriptores, qui hasce deportationes aliquando vere factas
                    fuisse et fieri daemonum potestate putant, Paulus Gillandus, del Rio, Laurentius
                    Anianus, Alphonsus a Castro et Frassenus. Hactenus Sanctissimus ac doctissimus
                    Pontifex. Itaque hic canon, quo tantopere adversarios gloriari accepimus, non eo
                    spectat, ut ars magica negetur vel daemonem ligatum esse ostendatur, quominus
                    praeter sollicitationem ad malum vel corporum obsessionem post Christum nil
                    amplius possit, sed ut constet quaedam Sagarum Magorumque opera, ut nocturnas
                    deportationes, nihil in se habere praeter inanem speciem sensuumque
                    ludificationem, quae tamen ludificatio ope daemonis habeatur. Nec tantum in eo
                    canone factum aliquod explicante est momenti, ut aliter opinari Theologis nefas
                    sit, quemadmodum ex Catholicis Scriptoribus, quod Benedictus XIV. laudat,
                    manifeste apparet.</p>
        <p n="p3">Fere similia apud S. Bonaventuram 2. d. 8. p. 2. q. 3. legere potes, quo
                    intelligas artem magicam posse consistere, etsi tota posita esset in sensuum
                    nostrorum deceptione. Nam ejusmodi deceptio est mirabilis et ope daemonum facta.
                    Ergo ex tradita Magi definitione erit vera magia. Praeterea Seraphicus Doctor
                    hanc sensuum illusionem Daemonicam probat ex illo Exodi c. 7., ubi de Magis
                    Pharaonis sermo est:<quote n="quote1">Fecerunt Magi perincantationes et arcana quaedam
                        similiter.</quote>Intellige igitur hanc ludificationem non solo daemono, sed
                    simul cum homine Mago aliquando fieri.</p>
        <pb n="pb4"/>
        <p n="p5">Quod tertio loco ait S. Bonaventura de investigatione futurorum, non ita
                    intelligendum est, ut Magus ope daemonis res futuras ex libero hominum arbitrio
                    pendentes certo scire valeat, cum hoc solius Dei sit,<quote n="quote1">Idoneum</quote>enim<quote n="quote2">testimonium divinitatis</quote>ex Tertulliani Apologetico c. 20.<quote n="quote3">veritas divinationis</quote>, sed quia daemones ob ingenii
                    perspicaciam, longam experientiam et alienam doctrinam, quae futura sunt, quoquo
                    modo interdum praesentiunt, uti explicat idem S. Doctor 2. d. 7. q. 3. His in
                    antecessum observatis ad probationes accedamus.</p>
      </div>
      <div n="div3">
        <head n="head1">§. II. Argumentum ex Divinis Literis.</head>
        <p n="p2">Magos in Aegypto quondam extitisse ex c. 7. Exodi:<quote n="quote1">vocavit autem Pharao
                        sapientes et magificos et fecerunt etiam ipsi per incantationes Aegyptiacas
                        etc.</quote>, Magos quondam etiam extituros Matth. 24.:<quote n="quote2">surgent
                        pseudochristi et pseudoprophetae et dabunt signa magna et prodigia</quote>,
                    nos equidem Sacrae Literae dubitare non sinunt; temere igitur Magiam post
                    Christi mortem superesse inficiantur, novatores quosdam in dispari tamen causa
                    fere secuti. Cum enim e Sacramentorum albo expunxissent Sacrum Chrysma ac
                    vehementer Apostolicis Literis urgeantur, illuc se se recipere coguntur, ut
                    fateantur quondam per impositionem manuum ab Apostolis datum Spiritum Sanctum,
                    nunc vero nobis minime impertiri. Sed utrique eadem ratione facile revincuntur.
                    Siquidem nec<pb n="pb3"/>Novatores unquam probare possunt singulare fuisse
                    apostolorum privilegium, ut passim impositis manibus tribuerent Spiritum
                    Sanctum, nec Magorum inficiatores demonstrare, veterum duntaxat fuisse proprium,
                    ut praestigias passim facerent, quemadmodum ex refutatione objectorum liquido
                    apparebit. Quod si id exempli non arridet, accipe aliud ex energumenis
                    desumptum. Quidam de energumenis ea tantum credunt, quae in Sacris Literis
                    continentur, reliquos energumenos inficias eunt. Qui, amabo, hos revinces, si
                    Magos solum in Sacris Literis memoratos tute fateare? Quin et de ejusmodi
                    quibusdam, uti Simone Mago et Elyma, aut dubitas aut negas. Quid quod laudatus
                    Matthaei textus haud modo ad novissima Antichristi tempora, sed ad ea maxime,
                    quae Christi mortem sunt consecuta, ab Sacris Interpretibus probabiliter
                    refertur. Eo enim loci disserit Christus de excidio Hierosolymitano, quo sane
                    tempore pauloque post insignes sycophantas extitisse, qui se Christos ac
                    Prophetas falso venditarent, ex historicis monumentis constat. Igitur multis
                    annis a morte Christi viguit magia. Quid enim illi erant nisi Antichristi
                    prodromi ac daemonis emissarii? Igitur si Antichristus ope daemonis mira
                    patrabit, pronum est credere eadem ope illos mira patrasse, ut in errorem
                    coniicerent vulgus.</p>
        <p n="p3">Huc accedit, quod Lucas in actis c. 8. de Simone prodidit; hic enim Magus revera
                    fuit artesque magicas in animarum perniciem exercuit:<quote n="quote1">Vir autem quidam
                        nomine Simon, qui ante fuerat in Civitate Magus...multo tempore magiis suis
                        dementasset eos.</quote>Praecipit autem Augustinus in l. de Doctrina
                    Christiana, ut Scripturae verba in sensu<pb n="pb2"/>obvio vulgatoque
                    interpretemur; nisi quicquam aut absurdum aut rectae fidei adversum emergat: nil
                    porro absurdi nilque contra fidem consequitur, si Simonem magicis revera artibus
                    infamem interpretere. Quod si id mihi non das, nec tibi dabo Aegyptiacos
                    incantatores revera Magos fuisse, cum uterque textus eodem interpretationis
                    genere contorqueri poterit. Simoni adjugendus Elymas, de quo act. c. 13. Hic
                    suis praestigiis anno Aerae Christianae quadragesimo tertio Sergium Paulum
                    Proconsulem dementare studens Apostolis Paulo et Barnabae resistebat,<quote n="quote3">quemadmodum Jannes et Mambres restiterunt Moysi.</quote>2. ad Tim.
                    6. Duorum Magorum nomina, qui Petro Pauloque adversabantur, nempe Simonem et
                    Elymam, habes, ut totidem Magorum nomina olim Mosi adversantium, nempe Jannem ac
                    Mambrem, habemus, quo intelligas nullo fere discrimine magiam in novo testamento
                    perinde ac vetere grassari. Verum hic duo objectant, ut evincant, nil
                    prodigiosum a Simone factum; alterum est Lucae hac de re silentium, alterum est
                    Simonis admiratio conspectis Philippi prodigiis. Sed utrumque exigui est
                    momenti. An non satis Lucas est locutus, dum Simonem appellavit Magum et magiis
                    imbutum? Si adversariis argumentum ex Lucae silentio licet depromere, fas quoque
                    mihi erit eodem argumentandi genere sic uti: Si morte Christi penitus deleta est
                    magia, data semel atque iterum praeclara occasione, id silentio Lucas non
                    praeteriisset. Praeteriit, de Simone et Elyma profatus. Ergo deleta non est.
                    Admirationem quoque in magis Aegyptiacis Exodi c. 8. habemus dicentibus:<quote n="quote4">Digitus Dei est hic.</quote>Nam et Philippus et Moses vera prodigia
                    patrabant,<pb n="pb5"/>quae nulla creata vi fieri poterant; adeoque magi in
                    admirationem adduci poterant. Sed sermo de Simone mago redibit eiusque portentum
                    Romae peractum adseremus.</p>
      </div>
      <div n="div4">
        <head n="head1">§. III. Expenduntur testimonia S. Scripturae in speciem nobis adversa.</head>
        <p n="p2">Jam si placet, nostra cum iis conferamus, quae ex S. Literis contra opponuntur,
                    ac justus rerum aestimator dijudicet, utra opinio sacro textui magis sit
                    consentanea.</p>
        <p n="p3">Apocal. c. 20. daemon ab Angelo magna catena vincitur per<quote n="quote1">annos
                        mille</quote>, abysso concluditur,<quote n="quote2">ut non seducat amplius gentes,
                        donec consumentur mille anni, et post haec oportet illum solvi modico
                        tempore.</quote>Hinc ita disputat Adversarius: triplex erat in nos potestas
                    daemonis ante Christum, ad scelera provocandi, nostra corpora permeandi,
                    praestigiis nos ludificandi: priores duae daemoni non sunt ademptae. Postremam
                    igitur ademptam esse oportet. Siccine Apocalypsin interpretaris? Atqui de nulla
                    harumce trium potestatum Joannes ibi verba facit. Tota quoque, ut dicitur, via
                    erras, ratus mox post Christi mortem diabolo catenas fuisse injectas. Etenim
                    sapientiores interpretes hunc locum de potestate daemonis intelligendum
                    existimant non statim post Christi funus, sed post tertium Ecclesiae saeculum
                    repressa; ne diris ut antea persecutionibus universam Ecclesiam Christianumque
                    nomen exagitare deinceps queat, quocirca<pb n="pb3"/>haec est sententia:<quote n="quote4">reddita Ecclesiae pace, quae tempore Constantini Magni contigit,
                        daemon vinctus infraenatusque est; sed mundo ad finem vergente solutus
                        vinculis novam persecutionem molietur.</quote>Quid haec, quaeso, cum Magia?
                    Sed age textus de magia etiam intelligatur; quid porro? Quemadmodum vis
                    persequendi Ecclesiam non ita coericta est, ut penitus extincta videatur; nam
                    adhuc eam persequi pergit, sed non tam dire atque universim: ita Magorum vis
                    coercita erit, sed non penitus extincta. Praeterea, ut adversarius eum textum ad
                    potestatem daemonis repressam nobis illudendi praestigiis pro suo lubitu
                    detorquet, ita ab iis, qui energumenos explodunt, ad potestatem daemonis
                    repressam humana corpora obsidendi detorqueri poterit. Hos igitur qua ratione
                    refelles? Tum in Augustino me legisse memini diabolum esse canem vinctum, qui
                    latrare quidem potest, sed non mordere. Igitur textus Joannis potius de
                    potestate sollicitandi ad malum a Christo repressa videtur intelligendus quam de
                    magica. Verum haec omnia ad sensum accomodatium, quo Concionatores delectantur,
                    pertinere arbitror. Sensus, quem primo dedi, est genuinus ac germanus, ex quo
                    Theologus tum ad confirmandum, tum ad refellendum invicta argumenta
                    mutuatur.</p>
        <p n="p4">Haud majoris est ponderis locus Apostoli ad Colos. c. 2.<quote n="quote1">exspolians
                        principatus et potestates traduxit confidenter, palam triumphans illos in
                        semetipso.</quote>Enimvero si tota daemonis potestas in alliciendo ad
                    scelera, in subeundo humana corpora, in mira faciendo per Magos versebatur ac
                    postrema solum dejectus est, perexiguus profecto erit Christi triumphus de
                    stygio hoste, quem adeo magnificis splendidisque verbis Apostolus extollit.<pb n="pb2"/>Estius textum sic enarrat: daemones imperio exutos, quod habebant in
                    homines (juxta quod Christus paulo ante possionem praedixerat:<quote n="quote3">nunc
                        Princeps hujus mundi eiicietur foras</quote>Joa. 14.), palam ostentavit
                    omnibusque spectandos exhibuit in triumpho, quem de iis egit, victoria per
                    semetipsum suisque viribus ac sanguine parta, veluti fortior ille Evangelicus,
                    qui fortem armatum superveniens vicit atque exspoliavit, Lucae c. 11. hactenus
                    interpres celeberrimus. In quo autem situm fuerit diabolicum in nos imperium
                    colligi potest ex Paulo Haeb. c. 2., ubi ait:<quote n="quote4">ut per mortem destrueret
                        eum, qui habebat mortis imperium, et liberaret eos, qui timore mortis per
                        totam vitam obnoxii erant servituti.</quote>Daemon igitur mortis
                    temporariae imperio potiebatur per peccatum invectae, ut per eam nos in aeternam
                    mortem pertraheret: Christo autem sua morte daemonem mortis imperio spoliavit,
                    non quidem, ut eam non patiamur, sed ut in ea non maneamus nec eam uti antea
                    pertimescamus, spe freti aeternae vitae.</p>
        <p n="p5">S. Thomas per ea spolia diabolo detracta et velut in pompa triumphi per Christum
                    producta intelligit Sanctos Patres ab inferis liberatos aut Mundum ex inanium
                    Numinum cultu tamquam servitute exemptum. Qui de magia Paulum interpretetur,
                    neminem reperi.</p>
        <p n="p6">Textus tandem 1. Cor. 15.:<quote n="quote1">cum tradiderit regnum Deo et Patri, cum
                        evacuaverit omnem Principatum et potestatem et virtutem</quote>, contra
                    Adversarium manifeste facit: tum solum sublata erit magia, cum evacuatus fuerit
                    omnis Principatus: atqui hoc solum continget in futura omnium hominum
                    resurrectione, de qua ibidem est sermo:<pb n="pb2"/>ergo solum tunc magia
                    tolletur. Proferamus integrum textum:<quote n="quote3">Sicut in Adam omnes moriuntur, ita
                        in Christo omnes vivificabuntur, unusquisque autem in suo ordine, primitiae
                        Christus, deinde ii, qui sunt Christi, qui in adventum ejus crediderunt.
                        Deinde finis, cum tradiderit regnum Dei et Patri etc.</quote>
        </p>
        <p n="p7">Caeterum minime Adversariis assentior potestatem illiciendi nos ad malum daemoni
                    non fuisse sublatam. Quae dicturus sum, crassa ac pingui minerva intelligi nolo.
                    Audi igitur Magistrum sententiarum ex Augustino aliisque Patribus loquentem 3.
                    d. 19:<quote n="quote1">Licet nos tentet pos Christi mortem, quibus modis antea tentabat,
                        non tamen vincere potest, sicut antea vincebat.</quote>Nam Petrus, qui ante
                    Christi mortem voce ancillae territus negavit, post mortem ante Reges et
                    Praesides ductus non cessit. Quare? Quia fortior, id est Christus veniens in
                    domum fortis, id est in corda nostra, ubi diabolus habitabat, alligavit fortem,
                    id est a seductione compescuit fidelium, ut tentationem, quae ei adhuc
                    permittitur, non sequatur seductio. Haec Magister. Tum probabiliter dici potest
                    daemoni vim obsidendi energumenos esse post Christum ereptam; primum quia non
                    tanta est energumenorum copia ut olim. Dein nobis potestatem ordinariam dedit,
                    qua eos liberemus. Vide Pinamontium in libello, cui titulus:<quote n="quote2">Exorcista
                        rite edoctus</quote>.</p>
        <p n="p8">Quid demum ex act. c. 19., ubi dicitur:<quote n="quote1">Qui fuerant curiosi sectati,
                        contulerunt libros et combusserunt coram omnibus</quote>, Adversarius
                    conficere possit, equidem non video. Hic apertus est sensus: qui magicam artem
                    sectati fuerant, ea abdicata nefarios quoque libros flammis tradidere. Quid
                    contra me? Pone quosdam e Magis Aegyptiacis, cum<pb n="pb2"/>vera Mosis miracula
                    vidissent, coelesti beneficio fuisse ad veram religionem traductos, subindeque
                    magicos libros, si quos habebant, exussisse; an hinc colligi posset illos revera
                    non fuisse magos aut tum omnem e mundo magiam evanuisse? At inquis, causa, cur
                    magiae nuntium remiserint, est, quod magicae artes post Christi necem effectu
                    carerent, ego vero longe aliam fuisse opinor, Sacro Textui innixus. Narrat ibi
                    S. Lucas quosdam ex Judaeis Exorcistis invocato Jesu nomine tentasse daemonem ab
                    obsessis corporibus pellere, quae res Exorcistas prope ad perniciem devocavit.<quote n="quote3">Nam insiliens in eos homo, in quo erat daemonium pessimum, et
                        dominatus amborum invaluit contra eos, ita ut nudi et vulnerati effugerent
                        de domo illa: hoc autem notum factum est omnibus Judaeis atque Gentilibus,
                        qui habitabant Ephesi, et cecidit timor super omnes illos et magnificabatur
                        nomen Domini Jesu; multique credentium veniebant confitentes et annuntiantes
                        actus suos, multi autem ex eis, qui fuerant curiosa sectati, contulerunt
                        libros etc.</quote>Igitur alia causa ratioque Magos impulit, ut libros suos
                    concremarent.</p>
      </div>
      <div n="div5">
        <head n="head1">§. IV. Argumentum secundum ex Patribus.</head>
        <p n="p2">Ventum est ad Patrum testimonia, queis se Adversarius confirmare sententiam ait,
                    quam propugnandam susceperat. Sed ex Vincentio Lirinensi l. 1. c. 28.:<quote n="quote1">Antiqua Sanctorum Patrum consensio non in omnibus Divinae Legis
                        quaestiunculis,<pb n="pb1"/>sed solum certe praecipue in fidei regula magno
                        nobis studio et investiganda est et tenenda.</quote>Haec vero, quae a nobis
                    agitatur, quaestio fidei non est, quod quidem in transcursu monuisse
                    sufficiat.</p>
        <p n="p3">Permulti Patres a me stant, nemo contra me: ergo mea sententia erit Patrum
                    sententia. De secundo n. 7. agemus. Si compendiaria via uti velim, primum erit
                    probatu perfacile. Nam index annalium Baronii cujuslibet saeculi consulatur, in
                    eoque magorum ac praestigiarum mentionem fieri perspiciemus. Neque vero haec
                    tantum narrat et non probat vir doctissimus, sed idoneis et Patrum et
                    historicorum testimoniis ita communit, ut Pagii aliorumque censuram nusquam
                    subierint. Nec in mentem viris emunctae naris venit lectorem monere ea, quae de
                    magis passim feruntur, mera esse sycophantarum commenta. Praeterea edicta
                    Christianorum Principum annalibus inseruit, quibus Magos eorumque artes severe
                    coercuerunt; nec unquam animadvertit eas paenas esse tantum decretas in magos ob
                    impios illorum conatus, quamquam omnes post Christum sunt irriti ac inutiles,
                    uti Adversario videtur. Nam contortae ejusmodi interpretationes et a verbis
                    penitus alienae mentem tanti viri subire nequierunt. Verum haec, tametsi
                    gravissima, missa sunto. Ad Simonem praestigiatorem convertamur, quidque de deo
                    Veteres Patres senserint, paucis aperiamus.</p>
        <p n="p4">Arnobius, qui tempore Diocletiani floruit, scribens contra gentes l. 2. volatum
                    lapsumque Simonis magi in terram orante Sancto Petro diserte adserit. An rem
                    palam Romae gestam fidenter adsereret, si certa fama non constitisset,<pb n="pb1"/>an non se Gentilibus irridendum propinaret? Cyrillus
                    Hiersolymitanus, qui tempore Constantis claruit, Cathechesibus 6., Eusebius
                    Caesariensis l. 2. hist. c. 12., Epiphanius haeresi 21., Augustinus l. de
                    haeresibus, Severus Sulpicius l. 2. hist., Theodoretus, Isidorus Pelusiota l. 1.
                    ep. 13. aliique innumeri, tum Graeci tum Latini, apud Baron. 68. n. 17. id ipsum
                    testantur adeo, ut de re, quae omnibus in confesso est, nefas sit dubitare; cum
                    licet in quibusdam minimis invicem discrepent, in re tamen gesta omnes
                    consentiunt. Unde minime audiendus, qui omnes hosce Autores pseudoclementis
                    autoritae deceptos pronunciat, imo ut ait Baronius, quod videri posset
                    apocryphum, jam prope authenticum redditur. Sed liberaliter adversario donemus
                    tot tantosque viros fuisse deceptos, saltem hinc apparet illis nunquam persuasum
                    a morte Christi mox magiam finem habuisse; quocunque igitur se vertat
                    Adversarius, in angustias cogitur.</p>
        <p n="p5">Lepidum porro est, quod historia fidem clevare studet ex iis, quae Hieronymus de
                    Viris illustribus c. 1. scribit:<quote n="quote1">Simon Petrus ad expugnandum Simonem
                        magum Romam pergit.</quote>An non hoc testimonio jugulatur? At inquit:
                    ecquis in animum sibi inducat Petrum iisse Romam non ad fundandam Ecclesiam
                    primamque Cathedram,<quote n="quote2">sed ad expugnandum Simonem Magum</quote>? Justa
                    igitur suspicio est haec tria verba margini perperam adjecta in textum quondam
                    irrepsisse. Atqui Eusebius laudatus id ipsum antea scriptum reliquerat. Siccine
                    levicula conjectura fidem Codicum infirmat? Haec inter se connexa puto, Simonem
                    expugnare haereticorum coriphaeum, qui suis praestigiis Romanos decipiebat ac
                    fundamenta Ecclesiae jacere.</p>
        <pb n="pb6"/>
        <p n="p7">Quid denique ad fidem hujusce historiae labefactandam erui queat ex celebri illa
                    inscriptione:<quote n="quote1">Sanco Sancto Semoni Deo Fidio</quote>, quam a S. Justino
                    perperam in Simonem Magum detortam dictitat, equidem non intelligo. Nam si
                    Justinus hac in re falsus est, estne propterea consequens in historia volatus
                    lapsusque alios fuisse deceptos? Si haec argumentandi ratio longe petita valet,
                    omnium historiarum fides laborabit. Sed veritatem dictis Sancti Justini constare
                    Maurini Editores tertia parte praefationis solide probarunt, ut operae pretium
                    videatur, quae attulerunt argumenta, huc adferre. Illos itaque audiamus.
                    Controversiae non levi materiam dederunt, quae a Justino in Apologia de statue
                    Simoni mago erecta dicuntur. Sic enim l. 1. n. 26.:<quote n="quote2">Daemones immiserunt
                        Simonem quemdam Samaritanum e vico Gittum dicto, qui sub Claudio Caesare,
                        cum magica miracula, daemonum in eo operantium arte, in regia vestra urbe
                        Roma edidisset, Deus existimatus est et a vobis tamquam Deus statua
                        honoratus, quae statua erecta est in Insula Tiberina inter duos pontes,
                        habens hanc Romanam inscriptionem: Simoni Deo Sancto.</quote>Et num. 56.:<quote n="quote3">Daemones immiserunt Simonem et Menandrum Samaritanos, qui magicis
                        miraculis editis multos deceperunt atque etiamnum deceptos tenent. Nam cum
                        apud vos in regia urbe Roma, ut jam dixi, imperante Claudio Caesare, Simon
                        versaretur; et sacrum Senatum et Populum Romanum ita admiratione perculsit,
                        ut Deus existimaretur et statua velut alii, qui a vobis coluntur, Dii
                        donaretur. Quapropter oramus, ut et sacrum Senatum et Populum Romanum una
                        vobiscum hujus nostri supplicis<pb n="pb1"/>libelli cognitores adsciscatis,
                        ut, si quis ejus doctrina implicatus sit, veritate cognita errorem possit
                        effugere: et statuam, si ita vobis placet, deiicite.</quote>
        </p>
        <p n="p8">Narrata a Justino historia semper in pretio et honore extiterat eique pondus
                    addiderant Tertulliani, Eusebii, Cyrilli Hierosolymitani, Augustini et
                    Theodoreti, a quibus idem asseveratur, testimonia, donec fidem et auctoritatem
                    apud eruditos non paucos detraheret inventa sub Gregorio XIII. quaedam statua.<quote n="quote1">Ante annos puto quinque</quote>, inquit ad annum 44. Baronius,<quote n="quote2">Gregorio XIII. Pontifice, in eadem Insula Tiberina e ruderibus lapsis
                        est effossus, tali inscriptione notatus:</quote>
        </p>
        <quote n="quote9">
          <lg n="lg1">
            <l n="l1">Semoni Sango Deo Fidio Sacrum</l>
            <l n="l2">Sex. Pompejus S. P. E. Col. Mussianus</l>
            <l n="l3">Quinquennalis Decur. Bidentalis</l>
            <l n="l4">Donum Dedit.</l>
          </lg>
        </quote>
        <p n="p10">
          <quote n="quote1">Praesefert lapis ipse basim, super quam statua locata esset, sed exiguam;
                        nec enim, cum valde angusta sit, capax esse videtur alicujus simulacri
                        humanae staturae similis.</quote>Nominum quaedam est similitudo inter hanc
                    inscriptionem et eam, quae a Justino refertur: congruit etiam locus, reperta
                    enim statua Semonis Sangi Dei in Insula Tiberina, in qua Simonem Deum Sanctum
                    narrat Justinus fuisse consecratum. Inde nata pluribus eruditis non suspicio
                    solum, sed etiam firma persuasio deceptum fuisse Justinum ignoratione
                    latinitatis et ab eo Simonem Deum Sanctum ex Semone Sango Deo fabricatum fuisse.
                    Sed<pb n="pb2"/>parte ex alia reclamant alii non ignobiles Critici, imprimis
                    Tillemontius, quorum rationibus difficile est non assentiri.</p>
        <p n="p11">Unico prorsus argumento nituntur, qui Justinum oscitantem errasse volunt, nempe
                    nominum similitudine. Levissimi enim momenti est, quod obiicit Valesius (not. in
                    Euseb. lib. 2.), non solere Romanos divinitatem hominibus vivis tribuere aut
                    Deos appellare Sanctos. Ut omittam exempla non deesse hominum ante mortem Diis
                    adscriptorum, ut Nerullini apud Athenagoram num. 26., satis est meminisse tunc
                    imperasse Claudium, cujus sub imperio nihil tam absurdum fuit, quod non
                    impetrari et perfici potuerit. Consecraverant Simonem Samaritae eorumque
                    suffragio Romam Deus advenerat, nec mirum est, si ibi eosdem honores consequutus
                    est, quo, ut ait Tacitus, cuncta undique atrocia aut pudenda confluunt
                    celebranturque. Sanctorum<corr n="corr1">appellationem</corr>Diis tributam fuisse
                    observat Tillemontius in pluribus apud Gruterum inscriptionibus. Nihil est ergo,
                    quod Justinum premere possit praeter inscriptionis ab eo memoratae cum ea, quae
                    multis post saeculis reperta est, similitudinem. At utraque in multis diversa.
                    Potuit quidem Simonis nomen cum Semone confundi: at neque Semon Sangus Deus
                    Fidius pro Simone Deo Sancto ab homine legendi perito sumi potuit, nec ab homine
                    sano Sex. Pompejus S. P. E. Col. Mussianus etc. pro Imperatore et Senatu nec
                    imago Dei Sangi pro imagine Simonis ab eo, qui hanc postremam in Samaria
                    viderat.</p>
        <p n="p12">Praeterea observandum est nec temere nec inconsiderate Justinum postulasse ab
                    Imperatore, ut hanc Simonis Magi statuam tolleret. Haec enim petenti<pb n="pb1"/>magnum periculum imminebat a Samaritanis, ac ipse in Dialogo num. 120., ut
                    probet nihil aliud sibi curae esse, nisi ut verum dicat, etiamsi e vestigio
                    discerpi oporteat, exemplum animi non timidi a se editum profert, cum Caesarem
                    deposito ad acta scripto compellans dixit Samaritanos errore decipi, ut qui
                    Simoni gentis suae mago fidem habeant, quem Deum supra omnem principatum et
                    potestatem et virtutem esse dicunt. Si id Justinus non aggressus, nisi
                    considerato et perspecto periculo, quod ei a Samaritanis metuendum erat, vix
                    dubium, quin certa illi et explorata res fuerit. Quin etiam Imperatorem rogat,
                    ut Senatum et populum hujus rei cognitores adsciscat et statuam deiiciant.
                    Videntur ipsi Samaritani statuam novisse et magni fecisse. In hoc enim metuendus
                    fuit eorum furor, quod illos statuae dejectio latere non potuisset, si
                    impetrasset Justinus, ut deiiceretur. At difficile fuit, ut, quae Justinus de
                    Simone obiter scribebat, ea ad illorum cognitionem pervenirent. Etiamsi errasset
                    hac in re Justinus, saltem erratum agnoscere debuit vel sua sponte, dum per
                    urbem incedens plures alias Semonis Sangi statuas reperit (plures enim Romae
                    extitisse constat), vel monitus ab amicis vel ab inimicis castigatus. Prima
                    illius apologia famam et celebritatem habuit. Quomodo ergo tam insigne erratum
                    tamque ad feriendos oculos idoneum ita latuit, ut in Dialogo et Apologia secunda
                    fidens et tutus confirmet, quod in prima dixerat? Cum eruditis viris pro
                    Christiana Religione pugnare solitus erat. Cur ergo acceptas ab eo plagas nemo
                    ultus est ac ne ille quidem Crescens, quem a se convictum declarat. Apolog. 2.
                    numero 3. Quomodo<pb n="pb2"/>erratum non subodorati tot venerandi Scriptores,
                    qui idem ac Justinus scripsere? Quin etiam, ut notat Tillemontius, ea S.
                    Augustinus et Theodoretus de hac statua dixere, quorum illis autor non fuit
                    Justinus. Primus enim Simoni et Helenae erectam, alter aeream fuisse testatur,
                    quorum neutrum dixerat Justinus. Igitur, quae Lucas in actis, quae Arnobius de
                    volatu, quae Justinus de Divinis Simonis magi honoribus scripsere, firma
                    consistunt.</p>
      </div>
      <div n="div6">
        <head n="head1">§. V. Argumentum tertium ex actis Martyrum.</head>
        <p n="p2">Miror Adversarium ita magiae interitum cum Christi funere conjunxisse, ut eo e
                    vivis erepto illico exoleverit. Unde, quae passim de Simone mago paulo post
                    mortem Christi vivente narrantur, in suspicionem falsitatis vocavit. Via me
                    judice expeditior extitisset, si eam sensim labascere asseruisset, uti
                    idolatriae usuvenisse novimus. Sed quaecumque via ratioque ineatur, nusquam
                    evanuisse Ecclesiastica monumenta fidem faciunt. Doctissimus Ruinartus in actis
                    sinceris martyrum refert Sanctos Lucianum et Marcianum exeunte tertio saeculo
                    magicis artibus deditos fuisse, captos vero puellae forma dedisse operam, ut
                    praestigiis seducerent. Sed cum dis operam perdidissent, ex daemone
                    sciscitantur, cur sui conatus in irritum caderent; responsum est facillimum
                    fuisse alienos a Christo daemonis ope in errorem coniicere, Christianis autem
                    noceri non<pb n="pb1"/>posse:<quote n="quote2">Et daemones eis responderunt: quascumque
                        animas non cognoscentes Deum voluistis subvertere invocantes nos, facillimum
                        nobis fuit vobis praestare.</quote>Subdit vero Ruinartus: porro occurrunt
                    passim apud veteres exempla eorum, qui ejusmodi magicis artibus daemones
                    evocabant. Celebre est id, quod a Sozomeno, Theodoreto, Eusebio, S. Gregorio
                    Nazianzeno Oratio. 3. de Juliano Apostata refertur. Cum enim ejusmodi
                    incantationibus operam daret, spectris, quae ad magorum voces apparuerant,
                    deterritus, quasi in magno discrimine esset, pro Christianorum consuetudine,
                    quam didicerat, seipsum signo Crucis consignavit, cujus virtute spectra
                    evenuerunt. Haec ille.</p>
        <p n="p3">Idem S. Cypriano quondam Mago contigisse refert, qui Justinam Virginem suis
                    veneficiis corrumpere frustra studuit. Quarto saeculo ex Baronio ad annum 382.
                    numero 22. in Occidente et Oriente maleficorum hominum artes plurimum invaluere,
                    ut non modo editi tum a Conciliis Canones indicant, verum etiam Severus
                    Sulpicius in vita S. Martini c. 25. et Sozomenus l. 8. c. 6. literis prodidere,
                    unde oborta suspicio est Antichristi adventum instare.</p>
        <pb n="pb4"/>
      </div>
      <div n="div7">
        <head n="head1">§. VI. Argumenta ex Ecclesiae institutis ducta.</head>
        <p n="p2">Quae Patrum Ecclesiaeque hac de re sit sententia, majorum instituta demonstrant.
                    Itaque ex pervetusto aquae lustralis usu argumentari sic lubet. Ecclesia a
                    primis jam saeculis aquam lustralem adhibuit ad praestigia dissipanda, idque
                    prospero successu: persuasum igitur semper fuit Ecclesiae Magos adhuc extare.
                    Audiamus Baronium ad annum 132. numero 4.: aquae benedictae usus semper et
                    ubique viguit in Ecclesia Catholica tam apud Orientales quam etiam Occidentales
                    divino utique in miraculorum virtute suffragio comprobatus et tantum abest, ut
                    (quod novatores oblatrant) species sit quaedam incantationis ac magiae, ut
                    potius ad eas dissolvendas aliasque diaboli artes avertendas ea solita sit
                    adhiberi. Ad haec namque (quod S. Epiphanius scribit) ea usus est Joannes Comes
                    tempore Constantini, et quod optavit, feliciter est consecutus. Aquae haud
                    communis, sed quoquo modo sanctificatae itidem aspersione S. Hilarion eodem fere
                    tempore Gentilis aurigae magias (ut de eo S. Hieronymus scribit) penitus
                    dissipavit: Sed et S. Marcellus Episcopus Apameae omnem Diaboli conatum, ne
                    Jovis Apameni famosum delubrum combureretur obtinentis, aquae signo crucis
                    benedictae usu penitus superavit. Scribit rem gestam fusius Theodoretus.
                    Macarium itidem aquae<pb n="pb1"/>benedictae virtute magicam imposturam et
                    Daemonum praestigias effugasse Palladius fide certa memoriae commendavit. S.
                    Germanus Episcopus Antisiodori concitatos diaboli opera tumentes maris fluctus
                    aquae in nomine Sanctissimae Trinitatis sanctificatae aspersione compescuit. Sed
                    quid in his immoror? Sexcenta propemodum de his adducenda essent exempla, petita
                    ex diversis Sanctorum actis feliciter scriptis, quibus magicas incantationes
                    aliasque pravorum<corr n="corr2">Daemonum</corr>molitiones aquae benedictae aspersione
                    constat esse fugatas. Haec Baronius, quibus addi potest illud Aug. serm. 19. de
                    Sanctis:<quote n="quote3">Hoc signum maleficia destruit et omnia daemonum machinamenta ad
                        nihilum redigit.</quote>Idem tradit S. Athanasius, ut numero seqente
                    videbitur. Clotarius Francorum Rex Sanctum Medardum morti proximum adit
                    benedictionem petiturus:<quote n="quote4">Quia non diffidebat se contra diabolicas
                        infestationes ejus benedictione muniri.</quote>Ut Fortunatus Pictaviensis
                    scribit:<quote n="quote5">diabolicae autem infestationes</quote>Strigum Magorumque
                    maleficia continent. Eodem Crucis signo fugavit Justina Virgo daemones a
                    Cypriano tunc Mago, postea Martyre immissos, ut Virginis animum ad impuri
                    amatoris amorem inflecterent. De quo Gregorius Nazianzenus Oratione in S.
                    Cyprianum eodem signo daemones per Magicas artes in Antonium immissi, ut
                    praestigiis de cella exturbarent, fugantur ex Cassiano. Collat. 8. c. 18. Si
                    haec Adversarius ignoravit, saltem ignorare haud debuit Ecclesiae ritum, quo
                    aquae benedictionem impertit, qui sane multiplicem daemonis vim nobis nocendi
                    non sola corporum permeatione, sed veneficiis indigitat. Extat praeterea in fine
                    Ritualis Romani solemnis benedictio aquae in pervigilio Epiphaniae in quibusdam
                    Ecclesiis<pb n="pb6"/>fieri solita, eumque ritum adprobavit Benedictus XIII.
                    concessis, ut ibidem dicitur, perpetuo centum Indulgentiae diebus iis, qui huic
                    ritui pie interfuerint. Inter caetera autem habetur haec adjuratio:<quote n="quote7">Adjuro te...Expellas omnem umbram...omnes machinationes diaboli sive
                        spirituum immundorum sive ex invocatione magicae artis etc.</quote>Ecclesia
                    autem<quote n="quote8">veras et non perfunctorias orationes habet</quote>, ut loquitur
                    Augustinus, qui passim ex Ecclesiae orationibus invictum petit adversus
                    Pelagianos argumentum ad necessitatem divinorum auxiliorum adstruendam. Sic
                    disputo. Haec Augustini ratiocinatio est firma:<quote n="quote9">Si fides ex Deo non
                        esset, frustra Ecclesia eam a Deo posceret: non frustra poscit. Ergo fides
                        ex Deo est.</quote>Firma quoque haec erit: Si nulla existeret magia,
                    frustra Ecclesia a Deo peteret, ne ex<quote n="quote10">invocazione magicae artis</quote>nobis mala creentur: non frustra petit. Ergo magia existit.</p>
        <p n="p3">Neque Adversarius vim argumenti effugit, quod ejusmodi benedictionis ritus
                    particulare additamentum sit Rituali Romani. Nam Rituali Romano jussu Pauli V.
                    edito insertum est et a Benedicto XIII. adprobatum. Illius quoque meminit
                    Benedictus XIV.<quote n="quote1">
            <foreign n="foreign1" xml:lang="italian">nell’annotazioni sopra le
                            Feste di Nostro Signore</foreign>
          </quote>p. 1. p. 40., dein illa
                    adjuratio extat in libro Sacramentorum Gregorii Magni. Vide Gretserum t. 1. l.
                    4. c. 46. Itaque Pontificia ejusmodi veterum orationum approbatio satis
                    Adversarium edocere deberet res in illis contentas non esse falsas nec verae
                    Religioni ac pietati noxias, atqui ait:<quote n="quote2">circulus aureus est vetitus, in
                        quo insunt magnae ejurationes daemonum etc. ad evertenda Maleficia
                        etc.</quote>Scio libellum esse prohibitum, sed causam ignoro. An haec solum
                    in eo continentur? Praeterea an non merito interdicendus,<pb n="pb3"/>quod multa
                    tum composita, tum inserta privata authoritate? Quot, quaeso, libelli in indicem
                    librorum prohibitorum sunt relati, qui alias preces sine ulla ejurandi formula
                    complectuntur; an ergo omnes preces interdicendae? Extant alii libelli, in
                    quibus reperies hasce ejurandi formulas, nec tamen in indicem librorum sunt
                    relati, et quod gravius est, in ipsomet Romano Rituali p. 119., ubi modus
                    exorcizandi praescribitur, haec habemus:<quote n="quote4">jubeatque daemonem dicere, an
                        detineantur in illo corpore ob aliquam operam magicam aut malefica
                        signa.</quote>Quae si conjunxeris cum iis, quae ex eodem Rituali retulimus,
                    etsi dogma fidei non faciunt, nam haec quaestio fidei non est, ut dictum supra,
                    sententiam tamen certam faciunt: Ex Plinio se argumentum petere invictum putant,
                    et nos ex Ritualis Romani sententia argumentum firmius non desumemus? Sed me
                    piget in hisce reculis diutius immorari. Ad orationes omnium Christianorum
                    pergamus.</p>
        <p n="p4">Usus est perantiquus ex documento Apostoli 1. ad Tim. 4.:<quote n="quote1">Sanctificatur
                        enim (cibus) per verbum Dei et orationem ortus benedicendi publice sali,
                        aquae aliisque rebus et privatim mensae ante cibi sumptionem</quote>; id
                    enim agere solemus, ait Estius in eum locum, ne daemon nobis per cibum ac potum
                    corpori animove nocere queat. Cum enim per peccatum hominis diabolo potestas in
                    reliquam creaturam usibus hominum servientem sit permissa, ut ibidem multis
                    scripturae Patrumque testimoniis ostendit, nobis per cibum daemon nocere posset;
                    verum adversus hoc malum in promptu est remedium, nempe sacrae benedictionis,
                    quo cibus sanctificatur, dum a potestate diaboli subtrahitur, ne per illum aut
                    corpori noceat aut<pb n="pb2"/>ad commessationes et ebrietates incitet. V. plura
                    apud eundem. Igitur post saluberrimam Christi mortem non ita daemon est
                    litigatus, ut corpori humano inferre detrimentum non valeat, si saluberrima
                    Christi remedia aliquando praetermittamus, quam quidem nocendi potestatem gratis
                    adversarius restringeret ad solam vim obsidendi corpus humanum. Hinc pie
                    prudenterque faciunt parentes, qui cibis benedicere solent, quos filiolis
                    praebent, ne forte per sagas inficiantur.<quote n="quote3">Nunquam enim parvi pendam
                        antiquam Christianae Religionis simplicitatem</quote>, ut Vincen. Lirin. c.
                    17. Origeni ingenio suo nimium indulgenti exprobravit. Audiatur Nicolaus I. ad
                    Consulta Bulgarorum, qui ex eo sciscitati fuerant, an liceat mensae adhibere
                    signaculum crucis, si desit Sacerdos aut Diaconus:<quote n="quote4">Omnibus datum est, ut
                        et omnia nostra hoc signo debeamus ab insidiis munire diaboli et ab ejus
                        omnibus impugnationibus in Christi nomine triumphare.</quote>Dicat quis,
                    etsi per se daemon nobis obesse potest, per alios tamen, nempe sagas Magosve,
                    haud potest.</p>
        <p n="p5">Gratis profecto id asseveras et a tuo sistemate videris deflectere; nam si post
                    Christum sola potestas daemoni relicta permeandi corpora, nec per se nec per
                    alios veneficia nobis moliri posset. In Apocalypsi non homo, sed daemon ligatus
                    dicitur. Ergo quod non potest cum homine facere, nec se solo facere poterit.
                    Quapropter ut nos per se aliquando et per improbos aliquando homines ad
                    peccandum impellit, ita aliquando per se, aliquando per nefarios homines nobis
                    incommoda importat.</p>
        <p n="p6">Confirmatur argumentum ex veteri usus sacrae Cerae in Agni formam effigiatae.
                    Audiamus, quid de hisce Ceris, quae ex cereo acceptae Paschali aliisque<pb n="pb1"/>puris admixtae et sacro Chrysmate delibutae ac benedictione
                    sanctificatae sunt, doctissimus Baronius ad annum 58. n. 76. scripserit. Cum
                    suis infantibus Gentiles bullas ad avertendas fascinationes, ut docet Varro, re
                    turpicula consignatas vel aliter superstitionibus auctas collo appenderent; ad
                    eas abolendas placuit superstitione in religionem mutata ex ejusmodi sacris
                    Ceris bullas confici, quas recens baptizati suspensas ferrent ad collum.</p>
        <p n="p7">Sed praestat quoque audire, quid Sixtus V. in suis Literis Apostolicis in forma
                    Brevis scriptis anno 1686. Paschali Ciconiae Duci Venetiarum scripserit, ad quem
                    de more sacras cereas formas ab se benedictas mittebat:<quote n="quote1">Qui illas pie et
                        devote cum fide habuerint et detulerint, eorum crimina deleantur, maculae
                        peccatorum abstergantur, veniae impetrentur, gratiae conferantur, praeterea
                        ut fragor grandinum, procella turbinum, impetus tempestatum, ventorum rabies
                        et infesta tonitrua temperentur: fugiant et contremiscant maligni spiritus,
                        nulla hic adversitas dominetur, nulla aeris corruptio, nullus morbus
                        caducus, nulla maris tempestas, nullum incendium, nullave iniquitas noceat
                        etc.</quote>Igitur et daemones fugantur, et ne ulla aut daemonum aut
                    maleficorum iniquitas nobis officiat, impeditur. Hic veneficia non obscure
                    indigitari cernis. Eas valere inter coetera<quote n="quote2">ad expellandas incursiones
                        daemonum</quote>scribit in epistula ad Gregorium XIV. Augustinus Valerius
                    Cardinalis et Episcopus Veronensis. Huc accedit communis hominum sensus ejusmodi
                    bullas aut cruces aut sacras icones gestantium; quisque enim se per eas a
                    daemonum, sagarum Magorumque veneficiis fore tutum; ex communi autem Fidelium
                    sensu ac<pb n="pb3"/>persuasione haud leve argumentum Theologi sumere
                    consueverunt. Nam ut ait Petavius disserens de immaculato Beatae Mariae Virginis
                    conceptu, in omnium Fidelium linguis Spiritus Sanctus residet; residebit igitur
                    etiam in omnium Fidelium mentibus.</p>
        <p n="p8">Hic praetermittere neutiquam possum, quin aliquid attexam de usu jam pridem in
                    Germaniam invecto, ubi ineunte aestate Sanctissimum Domini Nostri Jesu Christi
                    Corpus diebus Dominicis circumgestari solet, quatuor Evangeliorum initia
                    cantantur subjecta hac precatiuncula:<quote n="quote1">Per hos sermones sancti Evangelii
                        Domini Nostri Jesu Christi indulgeat nobis Dominus universa delicta nostra
                        ac defendat, custodiat et protegat omnes vineas et agros atque fructus
                        nostros, ab omnibus infestationibus daemonum, incantatorum maleficiis et
                        laesionibus tempestatum. Per eundem Christum Dominum nostrum. R.
                        Amen.</quote>Audis, quisquis magicam artem explodis:<quote n="quote2">Incantatorum
                        maleficiis</quote>? Hanc porro consuetudinem Lutherus criminabatur. Sed
                    doctissimus Gretserus t. 1. l. 2. de S. Cruce c. 29. egregie in haec verba est
                    tutatus:<quote n="quote3">Pie ac religiose illi agunt Catholici, in quorum Ecclesiis per
                        aestatem principium Evangelii S. Joannis contra aereas potestates vel
                        legitur vel concinitur, ut virtute Verbi Incarnati daemones depulsi aerem
                        excitatis in perniciem hominum tempestatibus nec concirent nec inficiant. Si
                        enim teste Luthero verba illa: Et Verbum caro factum est, propulsandi
                        daemonis adeo mirifica virtute valent, utique et ex aereis regionibus, in
                        quibus interdum maxime grassatur, illum depellere poterunt. Itaque causae
                        nihil erat, cur consuetudinem hanc Lutherus arroderet etc.</quote>Haec
                    Gretserus ad illustrandos vindicandosque patrios ritus perquam opportuna, qui c.
                    24. etiam docet crucem<pb n="pb4"/>aedium januis insculptam praepotens esse
                    signum ad arcendum omne veneficiorum genus: qua quidem in re Christicolae
                    superstitionem Ethnicae gentis in religionem verterunt, quae januas contra
                    veneficia piaculis superstitiosis muniebat, quemadmodum de bullis gentilium
                    Baronio observatum.</p>
        <p n="p9">Confirmatur tandem ex usu pulsandi aeris campani, ut dirae tempestates arceantur.
                    Afferamus in medium, quae de eo Patres Conc. Colonien. anno 1536. scripserint:<quote n="quote1">Ut per illarum sonitum Fideles invitentur ad preces...ut daemones
                        tinnitu campanarum Christianos ad preces concitantium terreantur, quin
                        potius precibus ipsi territi abscedant illisque summotis fruges, mentes et
                        corpora Credentium serventur etc. et aereae<corr n="corr1">potestates</corr>prosternantur.</quote>Desistite, quaeso, Aeditui ac vespilones, immani
                    sonitu aures obtundere, daemon enim compede nunc est devinctus, qui ad malum
                    quidem sollicitare aut corpus pervadere potest, sed nec adversas tempestates
                    concire nec fulmina immittere nec fruges devastare potest, si Adversario habenda
                    fides. Legito doctissimas Institutiones et libros de Canonizatione Sanctorum
                    Benedicti XIV., cujus autoritate abuteris. Pleraque enim, quae hactenus attuli,
                    illinc deprompsimus, ut tandem intelligas, quam sollicita fuerit semper Ecclesia
                    praestigia propulsare, contra ac tu falso dictitas. Hinc satis, ut opinor,
                    constabit, quae Patrum Ecclesiaeque fuerit constans de Praestigiatoribus
                    maleficisque sententia; quaeque pietati magis sit consentanea, utrum illa, quae
                    dum magiam subvertit pleraque Religionis Christianae instituta sacrosque ritus
                    oblique convellit, aut mea, quae magiam quidem adstruit, sed tamquam perniciosam
                    nefariamque abominatur, quaeque ad eam<pb n="pb2"/>dissipandam Ecclesia Divino
                    afflatu praescripsit, bono in lumine collocavit. Coeterum idem bene merendi de
                    Ecclesia studium jactare etiam solent, qui energumenos negant, uti videre est
                    apud Calmetum in dissertatione de energumenorum veritate, aliter huic malo a
                    Principibus et Episcopis obviam itum est, nempe propositis gravissimis poenis
                    sibique reservatis ejusmodi criminibus, quos omnes erroris arguere est sapere
                    plus, quam oportet sapere.</p>
        <p n="p10">Postremo loco parile argumentum sic urgeri potest. Extant arreptitii; cur non
                    sagae et Magi? Si daemon, quamquam catena obstrictus, expoliatus, victus, foras
                    pulsus, nihilo secius nunc perinde ut antea corpora nostra invadit, torquet,
                    mirabilia, quae in energumenis conspicimus, puta peregrinis fari linguis, cordis
                    consilia pandere, interdum facit, cur non minora moliri potest per sagas
                    Magosque, v. g. virgas in serpentes comutare, fulgura excitare, corpora humana
                    vexare? Omnia igitur haec tria neganda sunt aut omnia inter se conserta
                    admittenda sunt: Non audes energumenos inficiari; reliqua igitur etiam fateare,
                    ne, dum alios ferire cupis, aliorum ictibus pectus tuum pateat.</p>
        <p n="p11">Premo nervose argumentum. Mirabilius est, quod daemon hominem aliquando
                    sanctissimis moribus praeditum et sigillo Jesu Christi obsignatum pervadat, in
                    suamque ita potestatem redigat, ut pessime illum habebat, ad blasphemias adigat,
                    desperationem ingerat ac mentem pene de sede dimoveat; et tamen haec in
                    energumenis agit. Quanto magis minora in hominibus seu per homines
                    perditissimos, nempe sagas et Magos, efficere poterit? Hic locus a minori ad
                    majus a Dialecticis vocatur.<quote n="quote1">Si, quod minus videtur inesse, inest, quod
                        magis videtur inesse, inerit.</quote>
        </p>
        <pb n="pb12"/>
      </div>
      <div n="div8">
        <head n="head1">§. VII. In quo Patres explicantur in speciem nobis adversi.</head>
        <p n="p2">Quod numero quarto me facturum receperam, ut neminem e Patribus contra me stare
                    ostenderem, id modo diligenter accurateque praestandum. Nam si quid est, mea
                    quidem sententia, quod quemque movere possit, Patrum sunt testimonia, quae in
                    medium producuntur. Verum duplici cautione adhibita percommode explinari queunt.
                    Nam volunt, ac recte quidem, per Christum daemonis vires vehementer esse
                    imminutas ac labefactas, ne universo, uti olim, orbi imponere valeat. Si quid
                    vero in nos aut per se aut per impios homines adhuc tentat, signo crucis facile
                    frustrari possumus, ut reliqua Ecclesiae Instituta praeteream.</p>
        <p n="p3">Age illorum textus recitemus. S. Ignatius Martyr epistula ad Epheseos ait:<quote n="quote1">Hinc omnis Magia in nihilum redacta, omne vinculum malitiae
                        dissolutum, ignorantia abolita et antiquum eversum regnum.</quote>Peto ab
                    Adversario, quando haec S. Martyr contigisse affirmet? Ubi stella in Christi
                    ortu illuxit. Ergo si omnes magicae artes per Christum eversae jacent, non post
                    Christi mortem, ut ille autumat, sed in Christi exortu finem habuere, quod
                    nemini in mentem venit. Audi, quae precedunt:<quote n="quote2">Stella in coelo fulsit
                        super omnes, quae ante ipsum erant. Et Lux ejus inextimabilis et nova<pb n="pb1"/>atque peregrina apparuit videntibus eam. Et facta est
                        perturbatio, unde fuisset illa novitas, quae apparuerat. Hinc omnis magia
                        etc.</quote>Iterum ab Adversario rogo, an S. Martyr de solius magiae
                    dissolutione verba faciat? Atqui etiam loquitur de eversione regni diabolici,
                    quod solis magicis artibus non constat, de extirpatione iniquitatis ac
                    ignorantiae. Igitur omnia eodem pacto erunt explicanda. Ignorantia est abolita,
                    sed non penitus; eversum diabolicum regnum, at non penitus. Magia est abolita
                    post Christum, sed tamen pristini erroris, quo olim orbis fere universus
                    laborabat, vestigia etiamnum extant. Quod si ab Adversario id consequi nequeo,
                    summo cum eo jure vicissim agam contendamque non modo nullam magiam esse
                    reliquam, sed nullos quoque energumenos extare, cum regnum diabolicum sit
                    eversum.</p>
        <p n="p4">Quo Patres ac Scripturae hac de re loquentes rite intelligantur, memoria
                    repetendum duplicem Christi adventum secerni oportere. In priori daemones sibi
                    subjecit, at non plene; in posteriori autem plenissime eos subiiciet. De priori
                    locutus est Apostolus ad Colos. c. 2.:<quote n="quote1">Exspoliant principatus
                        etc.</quote>et Haeb. c. 2.:<quote n="quote2">Ut per mortem destrueret eum, qui
                        habebat mortis imperium, id est diabolum.</quote>De posteriori idem
                    Apostolus 1. Cor. 15. disseruit:<quote n="quote3">Cum tradiderit regnum Deo et Patri, cum
                        evacuaverit omnem principatum et potestatem etc.</quote>Si in priori daemon
                    penitus fuisset exspoliatus et destructus, quomodo in posteriori Christi adventu
                    evacuari posset? Luculentius Apostolus Hebr. c. 2. v. 8. hoc discrimen aperit:<quote n="quote4">Omnia subjectisti sub pedibus ejus (nempe Christi)...nunc autem
                        necdum videmus omnia subjecta ei</quote>, in<pb n="pb5"/>quem textus Estius:<quote n="quote6">nunc quidem res ipsa testatur nondum omnia parere Christi imperio.
                        Nam et daemones regnum Christi oppugnant et homines mali bonos affligunt ac
                        persequuntur.</quote>
        </p>
        <p n="p5">Hanc igitur regulam si teneamus, promptum erit omnia Scripturae Patrumque loca in
                    speciem discrepantia conciliare. Praeterea idolatria bestiae nomine designata
                    post decennem Diocletiani persecutionem in Apocalypsi interfecta est, et tamen
                    alicubi etiamnum vigere historiae testantur. Non igitur in sensu quodam
                    metaphisico et ad strictos apices haec intelligenda sunt, sed in sensu mitiori
                    et, ut ajunt Dialecti, accomodo.</p>
        <p n="p6">Haud aliter intelligendus Origenes contra Celsum de Magis, qui stella duce
                    Christum venerant adoratum, verba faciens docet magiam habuisse successum, usque
                    dum alia fortior ac divina vis non appareret, Christo autem nato dissoluto
                    Magorum praestigia. Igitur non in Christi funere, sed exortu evanuisset magia.
                    Praeterea mihi integrum Origenis textum consideranti haudquaquam de dissolutione
                    magiae in universum videtur locutus, sed quo pacto Magi cultores Christi magicas
                    artes abjecerint rerum veritate perspecta. Eo enim spectat Origenis sententia.
                    Magi, qui Christum adorarunt, vanis antea erroribus per daemonem imbuti, visa
                    fulgentiori stella, errores facile animo excussere daemonisque fraudem
                    perspexere. Verum cum tanta fidei lux, quanta perbeatis illis Magis, non
                    affulgeat omnibus, quid, quaeso, vetat, quin alii aliquando per daemonem
                    ludificentur? An quia ii diabolicam magiam repudiarunt coelesti quadam luce quum
                    externa tum interna collustrati, par est nos credere illam<pb n="pb1"/>ab
                    omnibus repudiari? Equidem per Christum ejusque Evangelium sensim et ubique
                    patefieri coepit vanitas Numinum ac praestigiorum, qua totus Mundus erat
                    occoecatus, sed non omnes propterea veritati oculos aperuere.<quote n="quote2">Quod
                        si,</quote>ait Paulus 2. Cor. 4.,<quote n="quote3">etiam opertum est Evangelium
                        nostrum, in iis, qui pereunt, est opertum: in quibus Deus hujus saeculi
                        excoecavit mentes infidelium, ut non fulgeat illis illuminatio
                        Evangelii.</quote>Origines lib. 4. contra Celsum et alibi Magos extare
                    tradit apud Gentiles, qui Deum Abraham et Deum Isaac et Deum Jacob suis in
                    praestigiis et sacris profanis invocabant. Vide Gretserum t. 1. 4. c. 47.</p>
        <p n="p7">Porro Adversarius probaturus Simonem Magum Deorum numero Romanis non fuisse, dum
                    ait:<quote n="quote1">Magni hac in re ponderis testimonium Originis esse debet, quod Simon
                        Magus per magicam artem quosdam ludificaverit; sed post modum famam mox
                        amisit. Unde Origines censet vix triginta sectatores in universo orbe
                        habuisse; tantum abest, ut Divinis honoribus fuerit ob prodigia
                        cumulatus.</quote>Adversarius sic disserens permiscet turpiter tempora. Nam
                    Origines ait suo tempore, tertio nempe saeculo, triginta Simoni asseclas ad
                    summum extitisse.<quote n="quote2">Nunc vero ex omnibus, quae ubique terrarum sunt, ne ad
                        triginta quidem inveneris, qui illum sectentur; et fortisan plures dixi,
                        quam hi numero sint.</quote>Porro ex Augustino sectae haereticorum
                    improborumque hominum etsi principio valde numerosae instar torrentis turgidi,
                    qui brevi exarescit, fere evanescere atque in nihilum abire solent.</p>
        <p n="p8">Athanasius eodem fere modo explicandus, quo Ignatius. Sic enim loquitur: quando
                    idolorum caeremonias incaeperunt abiicere, nisi ex quo verum<pb n="pb1"/>&gt;Verbum
                    Dei inter homines apparuit? Quando apud Graecos et ubique gentium oracula
                    cessaverunt et in nihilo redacta sunt, nisi quum usque ad terram sese
                    manifestavit Dominus... Quando daemonum fraus et malitia comtempta fuit, nisi
                    quum Verbum...in terris apparuit? Quando ars magica et scholae praestigiarum
                    incaeperunt sordescere, nisi quum Divina apparitio Verbis hominibus exhibita
                    fuit? Olim universus orbis cultu idolorum seducebatur... Nunc vero per universum
                    Orbem idolorum superstitionem destituunt et ad Christum confugiunt. Olim
                    daemonia inani specie ludibriisque rerum intricabant homines insessis alibi
                    fluminibus, lapidibus aut lignis atque ista praestigiis fatuos in stuporem
                    agebant. Nunc vero spectra hujusmodi et ludibria imaginum cessaverunt; solo enim
                    Crucis singno utens homo dolos illorum a se propellit: Haec Athanasius. Par ex
                    S. Doctore Idolatriae magiaeque est exitus: atqui idolatria nec statim a morte
                    Christi in universum habuit finem nec modo ita finem habet, ut alicubi non sit.
                    Ergo nec magia statim evanuit a morte Christi nec modo ubique desiit. Nec omnia
                    penitus daemonum oracula cessasse patet ex gravissimis autoribus, qui testantur
                    idolum Apollinis in Daphne responsa dedisse nec antea obmutuisse, quam illuc
                    corpus S. Babylae Episcopi atque Martyris inferretur. Vide Baronium ad annum
                    351. et S. Joannem Chrysostomum contra Gentiles. Dein ex Athanasio crucis signo
                    daemonum praestigia nunc dissolvuntur; eo autem minime dissolverentur, nisi
                    extarent. Audi Bellarminum de imag. Sanct. l. 2. c. 30. haereticis respondentem:<quote n="quote2">tantum abest a magia signum crucis, ut potius eo<pb n="pb1"/>signo
                        omnis magia solvatur</quote>, ut ait rectissime S. Athanasius l. de Incanat.
                    Domini:<quote n="quote3">signo crucis</quote>, inquit,<quote n="quote4">omnia magica compescuntur,
                        veneficia<corr n="corr1">inefficacia</corr>fiunt.</quote>Et infra:<quote n="quote5">veniat,
                        qui istorum dictorum experimentum capere velit, et in ipsis praestigiis
                        daemonum et imposturis vaticiniorum et in miraculis magiae utatur signo
                        crucis ab ipsis deriso nomenque Christi invocet, et videbit, quomodo ejus
                        rei metu daemones fugiant, vaticinia conquiescant, magiae et veneficia
                        jaceant.</quote>Hactenus Athanasius apud Bellarminum. Tum Athanasius haec
                    omnia refert ad Verbi nativitatem, non ad mortem, nec ait artes magicas fuisse
                    abolitas, sed sordescere caepisse; antea enim in pretio et gloria passim erant;
                    post Christum despicatui fere omnibus sunt. Porro rite concludit contra Gentiles
                    Christum non esse Magum, cum magiam pessumdederit; nam magna ex parte illa
                    evanuit, quae universum orbem infecerat; siqua vero extant rudera, nil damni
                    nobis metuendum, scutum signi crucis in promptu habentibus, quo illa
                    dissipentur.</p>
        <p n="p9">Tandem magiae in pseudo-Synodo apud Tyrum habita insimulatus, falsum crimen ut
                    refutaret, magiam per Christum abolitam esse non respondit.</p>
        <p n="p10">Nec secus explanandus Hieronymus in Isajam sic scribens:<quote n="quote1">ita ut
                        divinationes et universa fraus idolatriae, quae deceptum possidebat orbem,
                        se fractam esse sentiret. In tantum ut Magi de Oriente etc. intelligentes
                        natum filium Dei, qui omnem artis eorum destruxerat potestatem, venerunt
                        Bethleem etc.</quote>Vides magiam cum Idolatria necti illiusque interitum a
                    S. Doctore ad Christi exortum referri: sed habeo luculenta S. Doctoris
                    testimonia, quibus<pb n="pb2"/>eum a me stare commonstrem. In vita S. Hilarionis
                    p. 23. refert<quote n="quote3">adolescentem puellae cujusdam amore captum, cum blanditiis
                        nil proficeret, perrexisse Memphim, ut magicis artibus rediret armatus ad
                        virginem. Igitur post annum doctus ab Aesculapii vatibus...venit praesumptum
                        animo stuprum gestiens et subter limen domus puellae portenta quaedam
                        verborum et portentosas figuras sculptas in aeris Cyprii lamina defodit.
                        Illico insanire Virgo et amictu capitis abjecto rotare crinem, stridere
                        dentibus, inclamare nomen adolescentis. Magnitudo quippe amoris se in
                        furorem verterat. Perducta ergo a parentibus ad monasterium, seni
                        (Hilarioni) traditur, ululante statim et confitente daemone etc.</quote>Refert quoque malificium in Circensibus dissolutum:<quote n="quote4">Hic itaque aemulo suo
                        habente maleficum, qui daemoniacis quibusdam imprecationibus et hujus
                        impediret equos et illius concitaret ad cursum, venit ad B. Hilarionem
                        etc.</quote>Quid ad haec responderi queat, haud video, an fidem ejusmodi
                    historiis abrogant? Atqui Gelasius in Consilio 70. Episcoporum eas approbavit in
                    haec verba:<quote n="quote5">Item vitas Patrum Antonii, Pauli, Hilarionis et omnium
                        Eremitarum, quas tamen vir Beatissimus scripsit Hieronymus, cum omni honore
                        suscipimus.</quote>Vide Canum l. 11. c. 6. Praeterea, ut Heribertus
                    Ros-Weydus in suo de vitis Patrum volumine prolegomen. XV. animadvertit, magna
                    inter caeteros est Hieronymi auctoritas, non modo, quod religione spectatus,
                    pietate illustris, doctrina conspicuus fuit, sed eo vel maxime, quod horum
                    Patrum loca religiosa peregrinatione obivit. Unde verisimile admodum est Sanctum
                    Doctorem nec fallere nec falli potuisse. Ad haec factum Hilarionis ab Hieronymo
                    proditum<pb n="pb6"/>non est singulare et insolitum. Nam S. Basilius juvenem,
                    qui puellam ope daemonis ad amorem incenderat, in servitutem assertum a daemone
                    liberavit, chirographo restituto, ut legere est apud Ros-weydum l. 1. in vita S.
                    Basilii. Et ut aliquid de recentioribus attingamus, Tursellinus accuratus juxta
                    ac politus scriptor l. 3. Historiae Lauretanae c. 33. refert adolescentem impuro
                    cujusdam mulieris amore flagrantem eo vesaniae devenisse, ut magicis cantionibus
                    daemonem rogarit, ut se voti compotem faceret, traditoque chirographo
                    Christianam religionem renunciarit. Porro quod tantopere in votis habuerat, ut
                    obtinuit, mox sceleris paenitere caepit atque sacram aedem Beatae Virginis
                    Lauretae invisens, recepta tandem nefaria syngrapha in vitam Salutis remeavit.
                    Igitur, cur Hieronymo fides detrahenda, plane non video. Sed age: Fuerit falsus
                    S. Hieronymus artis Criticae alioquin callentissimus, causa nihilominus cadis.
                    Nam inde saltem conficitur eum non credidisse Christi adventu omnem omnino
                    magiam fuisse mundo eliminatam. Itaque dum Adversariis Hieronymum eripio, omnes
                    simul Patres eripio, qui iisdem pene verbis de Magia loquuntur.</p>
        <p n="p11">Neque aliter intelligendus Theophilus apud Hieronymum scribens:<quote n="quote1">Christus
                        Magorum praestigias suo delevit adventu</quote>; paulo enim post subdit:<quote n="quote2">cum autem idolatria Christi Majestate deleta sit, indicat et parentem
                        suam artem magicam secum pariter dissolutam.</quote>Igitur idem de magiae
                    interitu ferendum judicium, quod de idolatriae occasu. Haec non ita interiit, ut
                    nullae reliquiae extent. Ergo nec magia ita evanuit, ut pristini usque ad<corr n="corr3">praesens</corr>tempus vestigia erroris non remanserint,<pb n="pb4"/>ut Hieronymus de Memphi loquitur loco nobis objecto. Neque tandem Ambrosius
                    aliter intelligendus:<quote n="quote5">Magus ergo intelligit suas cessare artes.</quote>Nam l. 4. Hexameri c. 8. ita scribit:<quote n="quote6">Ferale licet carmen immurmuret,
                        hebetatur in Christi nomine. Sic et Elymam Magum<corr n="corr1">Paulus</corr>non
                        solum magicae artis infirmitate, sed etiam oculorum amissione caecavit. Sic
                        et Petrus Simonem alta coeli magico volatu petentem dissoluta carminum
                        potestate dejecit et stravit.</quote>Pulchre igitur Sanctus Doctor artes
                    magicas cessare docet, non quia superstites non sunt, sed quia Christi nomine
                    pie sancteque invocato facile frustrantur ac dissipantur, ut in Elyma ac Simone
                    Magis perspicere licet, quorum praestigia solo Christi nomine dissoluta sunt.
                    Caeterum vide, lector, volatum Simonis ac lapsum fabulae loco Ambrosium non
                    habuisse.</p>
        <p n="p12">In novissimum locum conjeci Tertullianum, quod aliter explicandus sit. L. de
                    Idolatria c. 9. ait:<quote n="quote1">Scientia ista (magiae) usque ad Evangelium fuit
                        concessa, ut Christo edito nemo exinde nativitatem alicujus de coelo<corr n="corr1">interpretetur</corr>... Sic et alia species, quae miraculis
                        operatur, etiam adversus Moysem aemulata, patientiam Dei traxit ad
                        Evangelium usque.</quote>Non enim Tertulliano propositum est in eo libro
                    demonstrare magiam esse mundo pulsam: sed licitam non esse. En argumentum libri
                    ex Pamelio, post librum de spectaculis editum, cupiens Tertullianus reliquas
                    idolatriae species in universum tollere; hunc sibi conscribendum putavit, ne
                    diutius Christiani ignorantia crassa laborent, existimantes in solo Idolorum
                    cultu<quote n="quote2">idolatriam consistere</quote>. Idque liquido apparet ex verbis
                    ejusdem objectis:<pb n="pb3"/>
          <quote n="quote4">Usque ad Evangelium fuit concessa.</quote>In quae verba Scholiastes ne putet lector concessam divinis legibus, sed tantum
                    humanis, quia ante Christum non punita, imo per omnes nationes vaguta insolenter
                    et in pretio et in gloria habita... Sed et explicandus Tertullianus, cum ait
                    concessam usque ad Evangelium, scilicet concessam ut plurimum, nec inscitiae
                    damnetur. Nam ex Valer. Maximo anno 614. urbe condita urbs et Italia
                    interdicitur Mathematicis. Sed audiatur Tertulliani locus. Post ea verba<quote n="quote5">ad Evangelium usque</quote>sic pergit:<quote n="quote6">Nam exinde et Simon
                        Magus jam fidelis, quoniam aliquid adhuc de circulatoria secta cogitaret, ut
                        scilicet inter miracula professionis suae etiam Spiritum Sanctum per manuum
                        impositionem enundinaret, maledictus ab Apostolis de fide ejectus est, et
                        alter Magus, qui cum Sergio Paulo, quoniam iisdem adversatur Apostolis,
                        luminum amissione multatus est, post Evangelium nusquam invenias aut
                        Sophistas aut Caldaeos aut incantatores aut conjectores aut Magos nisi plane
                        punitos.</quote>Et adhuc audebit Adversarius Tertullianum in suas partes
                    rapere? An non disserte post Evangelium magiam admisit Tertullianus? An non
                    poena, qua Magi multantur,<corr n="corr7">magiam</corr>extare probat?</p>
        <p n="p13">Ferre autem nequeo Benedictum XIV. ab Adversariis in sui patrocinium adferri,
                    propterea quod in aureis, quos edidit, libris de daemonum portentis in veteri
                    testameno relatis fuse disserens, ne verbum faciat de fascinationibus magiisve
                    post Christi mortem fatis l. 4. par. 1. c. 3. de Canonizatione Sanctorum.
                    Argumentum ex silentio petis, quod infirmum esse passim Critici monent. Sed tuo
                    gladio te jugulo: Atqui<pb n="pb1"/>neque ibidem neque usquam alibi Sanctissimus
                    Pontifex adseruit magiam finem habuisse Christo in crucem acto, idque suo
                    argumento, quod accurate prolixeque tractabat, fuisset opportunum. Igitur negat
                    magiam finem habuisse. Dein cum Patribus et Theologis quaedam portenta a daemone
                    adhuc patrari concedit, quantumque a veris miraculis distent, erudite edisserit;
                    igitur eo judice daemonum vis non in sola corporum permeatione aut illecebris ad
                    malum sita est, ut putatis, sed in portentorum etiam effectione, quae Magis est
                    propria. Tum ab ea communi opinatione non abhorret, quae daemones incubos
                    succubosque admittit. Verum ut bene multa omittamus, satis erat vel solam iconem
                    Divi Petri precibus Simonem Magum praecipitem dantis contueri tomo quarto
                    praefixam, ut qua opinione de magia sapientissimus Pontifex esset imbutus,
                    confestim intelligeres.</p>
        <pb n="pb14"/>
      </div>
      <div n="div9">
        <head n="head1">§. VIII. In quo exploduntur Adversarii conjecturae.</head>
        <p n="p2">Argumenta philosophica quisque arte cogitandi institutus nullo negotio
                    solvet.</p>
        <p n="p3">Primum enim si quicquam probant, non modo nunc, sed nunquam magiam extitisse
                    probant, quod ille non audet dicere, V. G. quod dedeceat Divinam Sapientiam
                    muliercularum et flagitiosorum hominum libidini corpora opesque permittere. Nam
                    si Divinam sapientiam dedecet, non solum post Christum, sed nunquam factum est;
                    quia ex S. Anselmo quodlibet minimum absurdum in Deo sequitur impossibile. Si
                    Divina consilia humana prudentia metiri velis, quid magis a Divina sapientia
                    alienum videtur, quam hominem sic daemone sinere vexari,<quote n="quote1">ut in monumentis
                        domicilium haberet, et neque catenis jam quisquam poterat eum ligare;
                        quoniam saepe compedibus et catenis vinctus dirupisset catenas et compedes
                        comminuisset; et nemo poterat eum domare et semper die ac nocte in
                        monumentis et in montibus erat clamans et concidens se lapidibus</quote>, ut
                    Marci c. 5. habemus? Caeterum cave ne putes daemones aut Magos posse pro suo
                    lubitu vim in nostram perniciem exitiumque exerere. Tantum enim possunt, quantum
                    Deus sinit, ad puniendos aut malos vel ad probandos bonos, quod Deum minime
                    dedecet, quia ex Augustino<quote n="quote2">melius<pb n="pb1"/>judicavit de malis
                        benefacere, quam mala nulla esse permittere.</quote>Dicat quis, Deus nos
                    honesta petentes saepe non exaudit. An nefariis daemonum votis annuet? Igitur
                    non sivit Jobum a daemone exagitari aut Christum in templi fastigium sustolli.
                    Deus bonos interdum non exaudit, ut quid melius eis det, improbos exaudit, ut in
                    errorem mittantur occulto judicio, tamen justo, ut contigit Acabo. Dein
                    argumentum probat nunquam fuisse aut fore Magos. Inquiunt esse incredibile
                    daemones omnium superbissimos se sponte Magorum imperio subiicere. Atqui hac
                    ficta demissione Divinos honores aucupantur. Dein Matth. c. 8. daemones
                    quantumlibet superbia elati, dum a Christo jubentur ex obsessis corporibus
                    migrare, rogant, ut sibi liceat ingredi in porcos:<quote n="quote3">Mitte nos in gregem
                        porcorum</quote>, quo nil vilius ac turpius. Tandem hinc sequetur nullam
                    unquam extitisse aut extituram magiam.</p>
        <p n="p4">Secundo argumenta adversariorum laborant vitio imperfectae enumerationis, uti est
                    illud Pyrronistarum:<quote n="quote1">multa sunt in rebus humanis incerta ac dubia; oculus
                        aliquando fallitur etc.</quote>Ergo omnia sunt incerta nullaque extat rerum
                    scientia. Eandem crabem illi recoquunt: saepe effectus mere phisicos nostris
                    viribus superiores censemus; tum saepissime circulatores nobis fucum faciunt;
                    multa quoque falsa comperta sunt, quae tamen vera praedicabantur. Ecquid hinc
                    conficere vultis? An contra dialectica praecepta inde consecutionem generalem
                    eruitis? Sed paria obtrudunt, qui daemoniacos inficiantur, dum horum effectus ad
                    vim atrae bilis aut phantasiae ludibria aut uteri faeminei vitium referre
                    conantur.<pb n="pb2"/>Demum argumentum retorquetur de Aegyptiacis Magis. Pari
                    enim jure dicere potes illorum effectus mere phisicos fuisse ac manuum
                    dexteriate Pharaoni illusisse. Itaque lubentissime fateor eorum, quae de Magis
                    sicut et de energumenis vulgo feruntur, quam plurima esse ficta et falsa, nam
                    plerique homines nimium sunt creduli ac superstitiosi, negari tamen omnia non
                    posse, ea, quae hactenus attulimus, luculenter ostendunt. Hinc Plinio, cujus
                    autoritate maxime Adversarii nituntur, haud gravate concesserim plurima Magorum
                    esse inania, falsa, incredibilia, at omnia esse ejusmodi minime assentior. Imo
                    Plinius l. 30. c. 2., ubi magiam omnem de medio sustulisse videtur, partem
                    magiae diserte adserit:<quote n="quote3">Sed in his veneficas artes pollere ait non
                        magicas?</quote>Tum de Nerone loquens:<quote n="quote4">Utinam inferos potius et
                        quoscunque de suspicionibus suis Deos consuluisset, quam lupanaribus atque
                        prostitutis mandasset inquisitiones eas.</quote>Vides magicas effectus ab
                    eo non negari; sed non ab hominibus perditis, at<quote n="quote5">a Diis inferis</quote>(qui sane erant daemones) petendos censet, quod tandem in idem recidit. Neque
                    magni est momenti, quod Nero, cui tot praesidia praesto erant ad discendum, nil
                    in hac arte profecerit. Primum enim nostrum non est inquirere, cur unum Deus
                    ludificari permittat, alium non permittat. Divinitus permissum diabolo, ut
                    omnium calamitatum genere Jobum afficiat, ut in alios id moliatur, non est
                    permissum. Divinitus daemoni permissum, ut aliquando corpus hominis probi
                    subeat, ut viri autem improbi obsideat, non est permissum. Dein Nero rerum
                    futurarum, uti ex Plinio coniici fas est, scientiam venabatur; haec<pb n="pb6"/>autem neque Magis neque daemonibus concessa est. Unde spe sua frustratus
                    magicas artes despicatui ac ludibrio habere caepit. Demum quae stygia arte
                    fiunt, plerumque simulata sunt ex Apostolo 2. Thes. 2., ubi ait venturum
                    antichristum<quote n="quote7">in omni virtute, signis et prodigiis mendacibus in omni
                        seductione iniquitatis</quote>. Itaque Nero compertis Magorum offuciis
                    illorum artes explosit, maxime cum recens esset memoria Simonis Magi in terram
                    dejecti. Verum non inde consequens propterea est eos revera Magos non fuisse.
                    Nam etiam antichristus fucum facere molietur ope daemonis et tamen revera Magus
                    erit. Quocirca hallucinantur Adversarii probantes nullam modo magiam extare,
                    quia veteres eam definiere esse fallaciam. Siquidem magiam generatim sumptam
                    definiere, dum fallaciam appellarunt. Ergo si propterea magia modo nihil omnino
                    est, nihil quoque omnino fuit etiam in veteri testamento nilque omnino erit in
                    fine mundi, juxta illud Logicae effatum:<quote n="quote8">dictum de omni</quote>. Tum
                    citatur Arnobius l. 1.:<quote n="quote9">magicarum artium ludi</quote>. Et tamen Arnobius
                    memorat volatum et casum Simonis Magi, qui si contigit, ad veram magiam
                    spectabat. Demum etsi fallendi tantum ars sit, existit tamen. Nam et ars
                    sophistica ars fallendi est et tamen existit.</p>
        <p n="p5">Testimonium Horatii objectum, qui negat habendam fidem magiae, valde infirmum
                    est; quippe longe antea vita decessit, quam Christus in cruce obierit,<corr n="corr1">adeoque</corr>ante Christi necem evanuisset magia. Dein quis nostrum
                    negaverit irridenda<quote n="quote2">somnia, terrores magicos, miracula, Sagas, nocturnos
                        Lemures portentaque Thessala</quote>? Nonne<pb n="pb3"/>antichristi
                    praestigiae etiam erunt a piis viris irridendae? Et tamen dabit prodigia
                    magna.</p>
        <p n="p6">Neque tandem refert Imperatores nusquam in bello magicis artibus esse abusos.
                    Primum hoc est incertum nec quisquam id facile probabit, dein argumentum probat
                    neque ante adventum Christi magiam fuisse grassatam. Tum Magorum daemonumque vis
                    limitibus est definita, unde nec mundum subvertere ejusve ordinem inturbare
                    possunt; quin illorum conatibus saepe obstant boni Angeli. Caeterum cur Romae
                    atque alibi, antequam sortes lusoriae extrahantur, Praesul urnae adhibitis etiam
                    Sacris reliquiis benedicere solet, nisi quia magicae artes timentur?</p>
        <p n="p7">Taedet me refellere, quod ex testificatione aliquot Sacrae Fidei Quaesitorum
                    obiici solet, qui longo rerum usu deprehenderunt omnia esse anilia figmenta.
                    Siquidem reditur ad vitiosam argumentationem superius dissolutam:<quote n="quote1">Multa
                        falsa comperta sunt. Ergo omnia sunt falsa.</quote>Si ipsis non contigit
                    vera maleficia invenire, an ergo nemini? Liceat mihi ejusmodi viris unum
                    Bellarminum obiicere, ingenio, doctrina, pietate longe celeberrimum ac testem
                    oculatum. Cum Lovanii de ejusmodi maleficiis e cathedra dissereret, hocce factum
                    narravit:<quote n="quote2">Concionator quidam Praedicatorum, quod me puerum vidisse
                        memini, in monte Politiano in quadragesima, cum vellet concionari, loqui non
                        potuit. Accidit id secundo et tertio. Videns id non esse rem naturalem, in
                        concione tantum sibi vocem praecludi, votum vovit Sanctae Agneti, quae erat
                        loci Patrona; invenitque signa in suggestu, capillos inter se ligatos et
                        simila. Comburit illa et vox ei restituitur. Concionem postea
                        habuit.</quote>Haec Bellarminus apud Natalem<pb n="pb3"/>Alexandrum t. 4.
                    Theologiae dogmaticae et Moralis l. 4. c. 3. art. 14. regula 24. Sed ne forte
                    causentur unius testimonium fidem certam non facere, addam, quod Franciscus
                    Zammarinus Lateranensis Ecclesiae Canonicus in Thesauro Sacerdotali Romae edito
                    scripsit:<quote n="quote4">Illa ossa et pennae insertae una in alia et multa et quasi
                        infinita talia, quae in lectis inveniuntur a daemone deportata, sicut clare
                        fuit deprehensum, sunt extrahenda.</quote>Audis:<quote n="quote5">sicut clare fuit
                        deprehensum</quote>? Sexcenta alia adferri possent, nisi mihi vetera sectari
                    finemque facere propositum esset. Porro quae scripsi, solo veritatis amore me
                    scripsisse profiteor judicioque Ecclesiae submissa volo.</p>
      </div>
      <div n="div10">
        <p n="p1">
          <placeName n="placeName1">Tridenti</placeName>
          <date n="date2">MDCCL</date>.</p>
        <p n="p2">Ex Typographia Monauniana, Superiorum Permissu.</p>
      </div>
    </body>
  </text>
</TEI>