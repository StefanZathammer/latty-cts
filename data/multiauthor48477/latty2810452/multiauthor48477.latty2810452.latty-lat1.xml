<TEI xmlns="http://www.tei-c.org/ns/1.0">
  <teiHeader>
    <fileDesc xml:id="forer-v-fragmentum">
      <titleStmt>
        <title xml:id="multiAuthor48477">Fragmentum poeticum Valentini Forer autobiographicum, versio electronica</title>
        <author key="forer01">
          <name>Forer, Valentin</name>
          <date>1775-1845</date>
        </author>
        <author key="mitterrutzner01">
          <name>Mitterrutzner, Johannes Chrysostomus</name>
          <date>1818-1903</date>
        </author>
        <respStmt>
          <resp>Hanc versionem electronicam curavit</resp>
          <name>Johanna Luggin</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>12 paginae, 397 versus</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <imprint>
              <pubPlace>Brixen</pubPlace>
              <date when="1877">1877</date>
            </imprint>
          </monogr>
        </biblStruct>
        <bibl>Teßmannbibliothek Bozen, II 102.475</bibl>
        <bibl>Unterkircher, Franz : Kinderjahre in Lappach 1775–1787. Autobiographisches
                    Fragment in lateinischen Distichen von Valentin Forer, in : Das
                    Fenster 23, Heft 45 (1989), 4399–4406.</bibl>
      </sourceDesc>
    </fileDesc>
    <profileDesc>
      <creation>
        <date notBefore="1830" notAfter="1845">1830-1845</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Dichtung</term>
          <term>Autobiographie</term>
        </keywords>
      </textClass>
    </profileDesc>
    <revisionDesc>
      <change>
        <date>2015-09-25</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:multiauthor48477.latty2810452.latty-lat1:">
    <body>
      <div>
        <head>Fragmentum poeticum<persName>Valentini Forer</persName>autobiographicum.
                Summa reliquae vitae lineamenta e documentis adiecit in prosa<persName>Dr. J.C. Mitterrutzner</persName>ex eiusdem sorore nepos.</head>
        <p>
          <placeName>Brixinae</placeName>.</p>
        <p>Typis Aloisii Weger.</p>
        <p>
          <date>1877</date>.<pb n="I"/>
        </p>
      </div>
      <pb n="II"/>
      <div>
        <head>Valentinus Forer, C. R. Gymnasio Brixinensi quondam praedectus.</head>
        <p>Agebatur annus supra millesimum septingentesimum septuagesimus quintus, quo in vallis<region>Pustrissae</region>pago<placeName>Lappach</placeName>
          <date>IV. Idus Octobris</date>Honestis coniugibus<persName>Gallo Forer</persName>et<persName>Maria
                Zimmerhofer</persName>, quae heredium habebat a patre relictum, natus est<persName>VALENTINUS FORER</persName>, qui
                adultus natale solum, infantis puerique fata sequentibus ipse descripsit distichis,</p>
        <lg>
          <l>Scilicet ingenuae quem dudum Palladis artes</l>
          <l>Traxerunt.</l>
        </lg>
      </div>
      <div>
        <lg>
          <l>Est locus umbroso quem claudit<region>Pustria</region>circo,</l>
          <l>Proximus arctois nimbiferisque plagis.</l>
          <l>Perpetua glacie torpent et frigore montes,</l>
          <l>Et notus arboreas ventilat usque comas.</l>
          <l n="5">Hic neque poma solum neque dulces igne satum.</l>
          <l>Silvosi tractus obscurant undique vallem;</l>
          <l>Undique saxosis aspera terra iugis.</l>
          <l>Complures cirsum montes tolluntur in horas,</l>
          <l>Sidereamque petunt culmina vasta domum.</l>
          <l n="10">Panditur interea non arcta feracibus agris</l>
          <l>Planities, imo gramine foeta loco.</l>
          <l>Nec satis haec gratae laudis praeconia valli;</l>
          <l>Cultus ager foenus reddit et ipse suum.</l>
          <l>Nam Ceres, algentis quae vitat culmina terrae,</l>
          <l n="15">Exultat e toto non tamen ista solo:</l>
          <l>Hordea nascuntur, levis et crebrescit avena,</l>
          <l>Nec minus in toto multa siligo loco est.</l>
          <l>Vastescunt campi spatiosaque rura, colonus</l>
          <l>Quae scindit sudans vomere quisque suo.</l>
          <l n="20">Non ibi bis anno succidit messor aristas,</l>
          <l>Nec ter foeniseca gramina falce cadunt;</l>
          <l>Sed pia quum semel est Cereris data gratia, quumque</l>
          <l>Gramen bis cecidit, calva senescit humus.</l>
          <pb n="III"/>
          <l>Scilicet hibernis aquilonibus obvia tellus</l>
          <l n="25">Foenora ruricolis multiplicata negat.</l>
          <l>Distinguunt agros rapidi, vaga flumina, rivi,</l>
          <l>Subiectumque vorant perfodiuntque solum.</l>
          <l>Quanti subsidunt vacuae telluris hiatus!</l>
          <l>Iamiam tacturos tartara nigra putes.</l>
          <l n="30">Et tamen e superis hiberno tempore clivis</l>
          <l>Currentes replent integra valla nives.</l>
          <l>Non ibi perpetuo nigrentia tecta cohaerent</l>
          <l>Tractu, vicino nec sibi iuncta loco.</l>
          <l>Dissita per vallem pars maxima prominet, uno</l>
          <l n="35">Ad summum duo sunt vel tria structa solo.</l>
          <l>Forsitan haec in quo vallis cubet orbe rogabis,</l>
          <l>Quove specus veniat nomine, scire voles.</l>
          <l>Non opus est dicto, positis pro nomine signis</l>
          <l>Sat multum, nomen quo docearis, habes.</l>
          <l n="40">I, Taufersensem (Pustrissum) quaere recessum,</l>
          <l>Quosque suo pagos continet ille sinu.</l>
          <l>Prima tibi statuunt<placeName>Mühlenum</placeName>limina pagum,</l>
          <l>Pagus et ad vallem, quam cano, pandit iter.</l>
          <l>Ingens ad laevam spatium faucesque dehiscunt,</l>
          <l n="45">Antraque vel lybico deteriora specu.</l>
          <l>Ad coecae quando venias postrema cavernae,</l>
          <l>Iam pede contingis, quam tibi quaeris humum.</l>
          <l>Haec est terra, mihi qua non est gratior ulla;</l>
          <l>Aspera terra quidem, patria chara tamen.</l>
          <l n="50">
            <date>Octobris bis sexta dies</date>, ubi callibus haesit</l>
          <l>Nocturnis horis longior umbra fuit.</l>
          <l>Mense pruinosos quo coeli luna per arcum</l>
          <l>Rexit equos, maior nocte pruina fuit.</l>
          <l>Nescio quod fatum nostris natalibus anni</l>
          <l n="55">Tam credas madidam constituisse diem.</l>
          <l>Forsitan, haec primo quem lux emisit in orbem,</l>
          <l>Visus erat madidis velle litare Diis?</l>
          <l>Musa refer, causas quid enim memorare negabis?</l>
          <l>Non poteris salva dissimulare fide.</l>
          <l n="60">At male, quo demens quaerendi audacia surgit?</l>
          <l>Humana est cura haec pectore maior, ais.</l>
          <l>Non iam quaero: dies fuit haec, quo vina leguntur</l>
          <l>Mensis et hanc fatum non statuisse putem?</l>
          <pb n="IV"/>
          <l>Virginis a partu quotus orbem rexerit annus,</l>
          <l n="65">Si quaero, humanum scire vel istud erit?</l>
          <l>Dicit: io! Rexit septingentesimus ultra</l>
          <l>Mille et cum quinis iungito lustra decem.</l>
          <l>Annus erat, fateor lecture, secundus ab illo,</l>
          <l>Quo struxit furcam<placeName>Brixina</placeName>iusta suam.</l>
          <l n="70">Quo male sana tuam vertisti<placeName>Brixina</placeName>mentem!</l>
          <l>Non avet hunc proles mox oriunda torum.</l>
          <l>Hic annus fuit et mensis, fuit ista dierum</l>
          <l>Summa mihi, ex ortu clarificanda meo.</l>
          <l>Tum primo rerum Dominus dedit ampla videre</l>
          <l n="75">Atria terrenae non mihi visa domus.</l>
          <l>Tum primo non inclusae mihi facta potestas</l>
          <l>Aurae, tum linguae copia facta soni.</l>
          <l>Tum primo teneris mulsi vagitibus auram,</l>
          <l>Et flevi primo iam mala prima puer.</l>
          <l n="80">Infantum sic esse solet vox prima, gravatum</l>
          <l>Quod gestant homines quum lacrimentur onus.</l>
          <l>Mox ubi Patrinus famulansque ancilla parati,</l>
          <l>Ad sacrum tendunt matre iubente locum.</l>
          <l>Nec mora: iam mundo natum de matre sacerdos</l>
          <l n="85">Festinat summo me generare Deo.</l>
          <l>Abluit in sacro baptismi fonte – perennis</l>
          <l>Laus superis nulla non modulanda die! –</l>
          <l>Abluit et labes, qua cospurcarat<persName>Adamus</persName>
          </l>
          <l>Humanas soboles, perniciosa cadit.</l>
          <l n="90">Esse<persName>VALENTINUM</persName>nomen voluere per omnem</l>
          <l>Vitam, quo me hominis postmodo lingua vocet. –</l>
          <l>Haec ubi gesta, domum referunt, lassisque ministrat</l>
          <l>Sedula pro membris turba cubile meis.</l>
          <l>Unde tamen vates sciat haec, lecture, rogabis:</l>
          <l n="95">Quum fuerit vitae nescius ipse suae.</l>
          <l>Vera cano, mihi crede; loquax et garrula rerum</l>
          <l>Nuncia Fama mihi, quae cano scire dedit.</l>
          <l>Interea decurrit hiems, decurrit et aestas,</l>
          <l>Alteraque ex magna parte recurrit hiems:</l>
          <l n="100">Quum me iam lectus, matris iam sustinet ulna,</l>
          <l>Nec vocis possum verba creare sonis.</l>
          <l>Annus ubi supra medium defluxit ab ortu,</l>
          <l>In voces demum lingua soluta fuit.</l>
          <l>Sed neque tum captae fulserunt lumina menti,</l>
          <l n="105">Ut nossem rerum iudiciive modos.</l>
          <l>Vidi equidem, sed visorum fallebat imago,</l>
          <pb n="V"/>
          <l>Sed nec fida animo substitit illa meo.</l>
          <l>Qualis inoffensus consulte dicitur infans,</l>
          <l>Per lustrum talis sub lare patris eram.</l>
          <l n="110">Denique quum quinos aetas compleverat annos,</l>
          <l>Fugerunt animo nubila pulsa meo.</l>
          <l>Tunc iam pro modulo rationes fingere rerum,</l>
          <l>Quidque bonum didici noscere quidve malum.</l>
          <l>Mater inexpleta Fidei praecepta docere</l>
          <l n="115">Cura, et discentem constimulare pater.</l>
          <l>Tum quoties, ubi virga super caput ingruit, oro,</l>
          <l>Clamabam: mater parcito, parce pater!</l>
          <l>Ne videant plateae torpentis ducere vitae</l>
          <l>Otia per totam desidiosa diem:</l>
          <l n="120">Exiguus iam tunc humeris imponitur aequus</l>
          <l>In silvam vel agrum patre vocante labor.</l>
          <l>Iam, si per niveos hiberno tempore colles</l>
          <l>Vexerunt tauri stercora, ductor eram;</l>
          <l>Iamque nives ubi decompsit de collibus aestas,</l>
          <l n="125">I, ligna in silvis collige, mater ait.</l>
          <l>Vidisses utinam virides errare per herbas</l>
          <l>Perque pharetratae currere regna Deae;</l>
          <l>Non alium dicturus eras, quam matre Diana</l>
          <l>Natum desertis posse videre locis.</l>
          <l n="130">Nec solus nemoralis eram; sociusque comesque</l>
          <l>Stiparat carus frater ubique latus.</l>
          <l>Atque ubi virgultis cophinos implevimus ambo,</l>
          <l>Ad matrem ferimus pondus uterque suum.</l>
          <l>Iam quater hiberno cum torpeo frigore, bisque,</l>
          <l n="135">Pellimur in parvas frater egoque scholas.</l>
          <l>Tunc alio primum triviales nomine dixit,</l>
          <l>Qui novus in patria valle propheta fuit.</l>
          <l>Actutum, quid sit Vau, Iotta, quid Ypsylon, et quid</l>
          <l>Consona discipulo discere cura fuit.</l>
          <l n="140">Nec male profeci – laus vero propria sordet</l>
          <l>Ipse mihi testis ludimagister erit.</l>
          <l>Ypsylon, ille mihi praeit, atque ego Zizilon aio;</l>
          <l>Aureb ibi prompta tam bene tyro sonos.</l>
          <l>Sic me cum pueris pugnantem cumque magistro</l>
          <l n="145">Cumque meo ingenio tota fatigat hiems.</l>
          <l>Septimus aetatis sextum male nobilis annus</l>
          <l>Excepit, patrem quo Lybitina tulit.</l>
          <pb n="VI"/>
          <l>Tum per summa poli Phoebum deduxerat aestas,</l>
          <l>Et cecidit curva falce resecta<persName>Ceres</persName>.</l>
          <l n="150">
            <persName>Jacobo</persName>mox sacra dies successit ad aram;</l>
          <l>Bis quarta aut potius septima mensis erat:</l>
          <l>Quum subito nervosa lues e monte vocabat,</l>
          <l>Languentemque domum iussit abire patrem.</l>
          <l>Est, inquit, per terga dolor; quam lancinat eheu!</l>
          <l n="155">Eheu! Quam torquet copia quanta mali!</l>
          <l>Haec crucians posthac morbi vis creverat omni</l>
          <l>Nec mediis ullis extenuanda die.</l>
          <l>Quumque quater ternis febris bilosa diebus</l>
          <l>Ussit, ad aeternos cogitur ire choros.</l>
          <l n="160">Nec moveor primum, nec questus solvor in ullos,</l>
          <l>Nec gutta ex oculis labitur ulla meis.</l>
          <l>Quin volucri pede currebam feraleque mortis</l>
          <l>Signum vicinis aere daturus eram.</l>
          <l>Tunc demum in lacrimas effucam alteque gementem</l>
          <l n="165">– Singultu medios impediente sonos –</l>
          <l>Matrem ubi conspexi me quoque turba suum.</l>
          <l>Sed neque lamentis neque votis dira movetus,</l>
          <l>Ut lacerum posthac Parca retexat opus. –</l>
          <l>Ergo secunda dies elatum funus honore</l>
          <l n="170">Consueto ingesta contumulavit humo.</l>
          <l>Quid sine patre puer, vel quid sine coniuge mater</l>
          <l>Quaerant rebus opis consiliive suis?</l>
          <l>Quis curam pueri, quis curam matris habebit,</l>
          <l>Et quis, qui famulis sat grave praesit, erit?</l>
          <l n="175">Vomere quis posthac sat fido scindet agellos,</l>
          <l>Farraque sat fida quis leget aucta manu?</l>
          <l>Infirmum muliebre genus quod pondus habebit?</l>
          <l>Num famulus quisquam, qui vereatur, erit?</l>
          <l>Quin soboles adeo sat multa valebit in ipsas</l>
          <l n="180">Imperii mulier viribus una sui?</l>
          <l>Interea tamen una regit, regit una per annum</l>
          <l>Illa domum, natis praecipit una suis.</l>
          <l>Meque vel agrestes inter torpere labores</l>
          <l>Aestas, insuetum sole cremante caput,</l>
          <l n="185">Vel rursus primas artes, elementa scholarum</l>
          <l>Aequales inter discere vidit hiems.</l>
          <l>Contiguo demum succedit avunculus anno</l>
          <l>Ut fiat genti virque paterque suae.</l>
          <l>Iste ergo claves nostri, hic moderamen habebit,</l>
          <pb n="VII"/>
          <l n="190">Et fida geret hic rustica sceptra manu.</l>
          <l>Sed minus id pueri stomacho placet; ocius aurae</l>
          <l>Liberioris amans fraena iugumque feret.</l>
          <l>Stringere quas mater nequiit constringet habenas,</l>
          <l>Et subiget rigidas, signa superba, iubas.</l>
          <l n="195">Somnia terruerant veros imitantia casus,</l>
          <l>Nec male iam tyro vaticinatus eram.</l>
          <l>Fraena tuli, sed quae pietas iniecit avita</l>
          <l>Et probus illaesae relligionis amor.</l>
          <l>Fraena tuli, sed magna viro sit gratia: vivus</l>
          <l n="200">Defunctusque viri debitor huius ero.</l>
          <l>Quem festiva dies, quando requiescit aratum,</l>
          <l>Sub lare vix firma clauserat ante sera,</l>
          <l>Quemque satis pastum pueriles inter athletas</l>
          <l>Lusorem viridis ludere vidit humus:</l>
          <l n="205">Protinus ad mensam tacitum librumve tenentem</l>
          <l>Continuere sinu patria tecta suo.</l>
          <l>Quumque dies redeunt operi cophinoque dicati,</l>
          <l>Protinus ad cophinum crebrior esse puer.</l>
          <l>Vix bene lassatis invisa cubantibus hora</l>
          <l n="210">Insonuit, iubeor membra levare toro.</l>
          <l>Dum gallus cantat, male cantat avunculus una;</l>
          <l>Nam canit ille: dies instat, et iste: labor.</l>
          <l>At tum iam graciles annus solidare lacertos</l>
          <l>Coeperat et plus quam bis mihi quintus erat.</l>
          <l n="215">Iam grates! Operam vix non tentaverit ille,</l>
          <l>Quin operae socium iusserit esse suum.</l>
          <l>Ergo vere novo zephyri dum prata resolvunt,</l>
          <l>Acturum famuli me vice prata vocant.</l>
          <l>Nec cessare mihi libuit; cessator in agris,</l>
          <l n="220">Mater et ad mensam verbero cesset, ait.</l>
          <l>Quid puer adverser? Querulus non audior ulli;</l>
          <l>Quin iuvat audaces applicuisse manus?</l>
          <l>Ecce alibi plaustris imponunt stercora, grugum</l>
          <l>Pabula perque citos plaustra vehuntur equos.</l>
          <l n="225">Non ita mos noster: cervix humana recurvo</l>
          <l>Tergore quadrupedum munera dura subit.</l>
          <l>Scilicet in calathos immittunt stercora furcis,</l>
          <l>Et calathos dorso lata per arva gerunt.</l>
          <l>Cogimur huic oneri supponere tergus eidem,</l>
          <l n="230">Pendet et ex humeris putida massa meis.</l>
          <l>Eheu! Quam saevis flavent vibicibus armi,</l>
          <l>Restibus a cophini saucia membra mei!</l>
          <pb n="VIII"/>
          <l>Eheu! Quam tetro crudescit vulnere tergus,</l>
          <l>Vimineo tota corbe premente die!</l>
          <l n="235">Quam male currentes foedae de pondere guttae</l>
          <l>Sordibus obscoenant crura pedesque suis! –</l>
          <l>Sum miser interea, nec sum miserabilis ulli;</l>
          <l>Nam dicunt: vitae sors tamen ista tuae est.</l>
          <l>Nec, quod onus cumulat, putrem spurcumque laborem,</l>
          <l n="240">Quae prius aggressa est, finiit una dies.</l>
          <l>Saepius aurorae terram lustraverat ortus,</l>
          <l>Dum sudans oneris portitor huius eram.</l>
          <l>Dure! Quid urgebis? Satis haec primordia rerum;</l>
          <l>Fatalem nondum iusseris ire diem?</l>
          <l n="245">Nec tamen ista satis; nam vix sua pabula campis</l>
          <l>Indita sunt, operam rastra ligoque vocant.</l>
          <l>Tempus enim laxante sinum tellure rigentem</l>
          <l>Ingruit, ut scindat vomer aduncus humum.</l>
          <l>Fervet opus: vaccas firmosque adducite tauros,</l>
          <l n="250">Curvaque pellitis cingite colla iugis.</l>
          <l>Quippe secat vix ullus equis sua rura colonus,</l>
          <l>Nec stabulis claudit vallis opaca boves.</l>
          <l>Queis religat nexis helcia facta loris.</l>
          <l>Hae simul instructae religatis funibus haerent,</l>
          <l n="255">Mittuntur lento dura per arva gradu.</l>
          <l>Ingentes recubant emissi vomere sulci,</l>
          <l>Et surgit tabulis terra resecta suis.</l>
          <l>Haud procul a tergis armata ligonibus urget</l>
          <l>Turba, loco pugnans vir mulierque suo.</l>
          <l n="260">Vix bene turgescunt cumulatae vomere glebae,</l>
          <l>Exaequat ferro sedula turba suo.</l>
          <l>Nec levis iste labor: languescunt brachia pulsu,</l>
          <l>Et curvata subit tergoris orra dolor.</l>
          <l>Scilicet in sabulum concretas frangere glebas</l>
          <l n="265">Est gravis, experto credite, molis opus.</l>
          <l>Nec tamen imbelli puero mihi parcitus unquam,</l>
          <l>Nec defessa diu ponere terga licet.</l>
          <l>Macte age! Iam genitrix, iam praeses avunculus inquit,</l>
          <l>Quid cessas dudum pessime, caede, feri!</l>
          <l n="270">Quam volui, citius radios abscondere solem,</l>
          <l>Et nocte involvi sole cadente diem!</l>
          <l>Ut grave quassatos tandem recreare lacertos,</l>
          <l>Et grato liceat membra beare toro.</l>
          <l>Et dum caeruleis invexerat otia bigis</l>
          <pb n="IX"/>
          <l n="275">Nigra Dea, et tacitae tempora noctis eunt:</l>
          <l>Quam dulcis dubito fractos sopor occupat artus,</l>
          <l>Fessaque quam placidus corpora somnus habet!</l>
          <l>Non ita plumifero quamvis accita cubili</l>
          <l>Regibus affundit dulcia mella quies.</l>
          <l n="280">Sed iam pone gradum mea Musa, diesque laborque</l>
          <l>Ocius in silvas plectra chelinque vocant.</l>
          <l>Mox ubi versatis fractisque ligonibus arvis</l>
          <l>Credita sunt fido semina fida solo:</l>
          <l>Protinus umbrosos saltus montesque coloni</l>
          <l n="285">Culta petunt Scythicae frondea regna Deae;</l>
          <l>Nam tunc pro madidis substramina quaerere caulis,</l>
          <l>Pro tepidisque solent caedere ligna focis.</l>
          <l>Ferrea sunt quasi pectineas imitantia formas</l>
          <l>Sat bene nervosa rastra trahenda manu.</l>
          <l n="290">Sunt his betulei velut apra manubria caules,</l>
          <l>Aut durata pigro fagea ligna foco.</l>
          <l>His armata rigens ex ordine rustica pubes</l>
          <l>Sistit et herbiseco pectine pectit humum.</l>
          <l>Quas pino et larici frondes excusserat Auster,</l>
          <l n="295">Vel prope succedens arbore dempsit hiems,</l>
          <l>Et quidquid nutritur humi per tergora sicci,</l>
          <l>Corradunt rastris accumulando suis.</l>
          <l>Quumque tumescentes strati surgentis acervos</l>
          <l>Bustaque iam pedibus non agitanda vident:</l>
          <l n="300">Vimineos statuunt cophinos et pulvere complent,</l>
          <l>In planumque gerunt pondera farta locum.</l>
          <l>Quadratas illic velut alta cacumina moles</l>
          <l>Telluris fundo commodiore locant.</l>
          <l>Interea famulus virgulta per ardua serpit,</l>
          <l n="305">Aut scandit patulis culmina foeta comis,</l>
          <l>Exciditque recens nascentia germina vepris</l>
          <l>Brachiaque e viridi frondea stirpe secat;</l>
          <l>Et fruticis quidquid legit densique stolonis,</l>
          <l>In planum, ramos fune ligante, vehit.</l>
          <l n="310">Mox in frusta secat positoque inmiscet acervo,</l>
          <l>Et calcante terit sat bene mixta pede.</l>
          <l>Denique dum cubitos crevit bis quinque cacumen,</l>
          <l>Culmineo totum vertice claudit opus.</l>
          <l>Turgescunt cumuli plus quam semestre, coloni</l>
          <l n="315">Tramite dum niveo sub sua tecta vehunt.</l>
          <l>Quid puer interea famulis sudantibus egit?</l>
          <l>Ipsene per silvas desidiosus erat?</l>
          <pb n="X"/>
          <l>Absit ut accuses: magno molimine defert</l>
          <l>Prandia, pro gnava gente parata, domo;</l>
          <l n="320">Aut similes inter lassum sudare labores</l>
          <l>Hunc videt exoriens occiduusque dies.</l>
          <l>His ita per mensem torquenti mole peractis</l>
          <l>In pratum famulans excita turba redit.</l>
          <l>Scilicet in gravidis fulvescunt gramina campis,</l>
          <l n="325">Armata iamiam comminuenda manu.</l>
          <l>Tempus adest, ruris pro lucra minora colonus,</l>
          <l>Armenti gracilis pabula, foena metat.</l>
          <l>Vix aurora diem venturam nuntiat, agri</l>
          <l>In virides saevit iam furibundus opes.</l>
          <l n="330">Esse rigescentem mordaci falce, supinis</l>
          <l>Cruribus ingenti prata tenere gradu.</l>
          <l>Immani iamiam diducit brachia mole,</l>
          <l>Et curvo quidquid corripit ense cadit.</l>
          <l>Insurgunt veluti cumulata sepulchra soloque</l>
          <l n="335">Oblongo incumbunt gramina caesa situ.</l>
          <l>Haec ita quo citius solis penetrentur ab aestu,</l>
          <l>Spargunt aequatis tonsa per arva modis.</l>
          <l>Is pueri plerumque labor satis arduus, isto</l>
          <l>Luctantes macras convenit esse manus.</l>
          <l n="340">Et mox quum siccis fervoribus utitur aer,</l>
          <l>Et facit ignitis arida prata focis:</l>
          <l>Immensi propere rastris glomerantur acervi,</l>
          <l>Festinatque casis claudere quisque suis.</l>
          <l>Arva rigent, veluti densis animata catervis</l>
          <l n="345">Indutis agili lignea tela manu.</l>
          <l>Quisquis ades famulus, gracilisque ancilla puerque</l>
          <l>Belliger ad calidum currito Martis opus!</l>
          <l>Quippe vetant cessare dies aerque laborque,</l>
          <l>Ne super arentes irruat imber opes.</l>
          <l n="350">At nec hic, ut solitum est in plana valle, quadriga</l>
          <l>Suppetit et plaustro reste ligandus equus.</l>
          <l>Aedificant superas minitantia vertice nubes</l>
          <l>Pondera et iniecto dextera fune ligat.</l>
          <l>Quumque ligaverunt, oneri sua tergora credunt,</l>
          <l n="355">In vacuasque gerunt, horrea vasta, domos.</l>
          <l>Me miserum, quantus pueri de corpore sudor</l>
          <l>Manat et accensis irrigat ora genis!</l>
          <l>Ecce, parens, veluti compacta indusia pelli,</l>
          <l>Fac, liceat fatum mitus esse meum!</l>
          <l n="360">At queror incassum: pergam sudare, querelas</l>
          <pb n="XI"/>
          <l>Nam surda genitrix reiicit aure meas.</l>
          <l>Dum nox atra diem nigris involverit umbris,</l>
          <l>Et caligo vetet currere, nulla quies.</l>
          <l>Haec dum fata meant, montana cacumina pubent,</l>
          <l n="365">Induta herbosas per iuga summa comas.</l>
          <l>Luxuriant opicus redivivi germinis alpes,</l>
          <l>Et rident variis gramina picta modis.</l>
          <l>Impiger e stabuli septis armenta bubulcus</l>
          <l>Ducit in herbosi pascua laeta iugi.</l>
          <l n="370">Quam sunt fragrantes mellitis alpibus herbae,</l>
          <l>Quam suavis sapido cespite surgit odor!</l>
          <l>Protinus accrescunt pinguedine corpora vaccis,</l>
          <l>Et lactis subito munera plura ferunt. –</l>
          <l>Hic iam fixa domus pecori, neque vespere pasti</l>
          <l n="375">In vallis redeunt inferiora greges.</l>
          <l>E crudis ibi sunt in rupis vertice truncis</l>
          <l>Exstructae viles, lignea tecta, casae.</l>
          <l>Maiores quum sero cadunt de montibus umbrae,</l>
          <l>Pastores adigunt sub sua tecta pecus.</l>
          <l n="380">Nec mora: labra manu capiunt pronique sedentes</l>
          <l>Mulgent et propere flumina lactis eunt.</l>
          <l>Lac ubi collectum labro est, in lignea fundunt</l>
          <l>Vasa minutatis cribra per arcta poris.</l>
          <l>Sina voco, queis infundunt lac, vasa, rotundum</l>
          <l n="385">Quae referunt torni condita lege modum.</l>
          <l>Haec modice complent tabulasque ex ordine sistunt</l>
          <l>Per longas, adipes quo mage lactis alant.</l>
          <l>His bene compositis sibi quilibet excitat ignem</l>
          <l>Et coenam satagit quisque parare suam.</l>
          <l n="390">Fercula sunt offae, mazae, pulmenta, butyrum,</l>
          <l>Coctaque diversis lacte farina modis.</l>
          <l>Quisque sibi dapifer, quisque est conviva, minister,</l>
          <l>Et famulans et herus quilibet ipse sibi.</l>
          <l>Dum pastus quisque est, aut deses tecta sub una</l>
          <l n="395">Conventus pastrix cogere turba solet,</l>
          <l>Aut prece curtata multo torpore soluta</l>
          <l>Stramineo ponit languida membra toro.</l>
        </lg>
      </div>
      <pb n="XII"/>
    </body>
  </text>
</TEI>