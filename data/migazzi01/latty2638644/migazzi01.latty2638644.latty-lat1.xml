<TEI xmlns="http://www.tei-c.org/ns/1.0">
  <teiHeader>
    <fileDesc xml:id="migazzi-c-oratio">
      <titleStmt>
        <title>Oratio in Funere Caroli VI. Imperatoris ad Mariam Theresiam Hungariae et
                    Bohemiae Reginam, versio electronica</title>
        <author key="migazzi01">
          <name xml:lang="dt">Migazzi, Christoph Anton von</name>
          <date>1714-1803</date>
        </author>
        <respStmt>
          <resp>Hanc versionem electronicam curavit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>Transcribed from the printed text</edition>
      </editionStmt>
      <extent>11 paginae</extent>
      <publicationStmt>
        <p>Croatica et Tyrolensia: Tyrolis Latina<date>August 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Cristoforo Migazzi</author>
            <title>Oratio in Funere Caroli VI. Imperatoris ad Mariam Theresiam Hungariae
                            et Bohemiae Reginam</title>
            <imprint>
              <pubPlace>Rome</pubPlace>
              <date>1741</date>
            </imprint>
          </monogr>
        </biblStruct>
        <bibl/>
      </sourceDesc>
    </fileDesc>
    <profileDesc>
      <creation>
        <date when="1741">1741</date>
      </creation>
      <textClass>
        <keywords scheme="time">
          <term>Von der Gründung der Universität bis zur Aufhebung des Jesuitenordens
                        (1773)</term>
        </keywords>
        <keywords scheme="genre">
          <term>Beredsamkeit</term>
          <term>Leichenrede</term>
        </keywords>
      </textClass>
    </profileDesc>
    <revisionDesc>
      <change>corrected teiHeader and body<date>2015-09-02</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:base="urn:cts:latty:migazzi01.latty2638644.latty-lat1:">
    <body>
      <div>
        <p>
          <foreign xml:lang="italian">PROTESTA.</foreign>
        </p>
        <p>
          <foreign xml:lang="italian">Altr’ ordine non si è tenuto nella disposizione dei
                        Poetici Componimenti, che quello del tempo, in cui trasmessi dagli Autori ci
                        giunsero alle mani, ed abbiano loco le solite Proteste riguardo a’
                        sentimenti de’ loro Autori.</foreign>
        </p>
        <p>
          <foreign xml:lang="italian">IL FINE.</foreign>
        </p>
      </div>
      <pb/>
      <div>
        <head>Cristophori Comitis Migazzii Canonici Brixinensis Oratio in Funere Caroli VI.
                    Imperatoris ad Mariam Theresiam Hungariae et Bohemiae Reginam.</head>
        <p>
          <placeName>Romae</placeName>, MDCCXLI.</p>
        <p>Ex Typographia Komarek in Via Cursus.</p>
        <p>Superiorum Permissu.</p>
      </div>
      <pb/>
      <div>
        <head>
          <persName>Mariae Theresiae</persName>Hungariae et Bohemiae Reginae potentissimae Christophorus
                    Migazzius felicitatem.</head>
        <p>Diu est, quod ego statueram, Regina Hungariae ac Boemiae Augusta, quam Orationem<persName>Josephus Comes a Thun</persName>, Orator apud Summum Pontificem tuus, mihi habendam
                    demandaverat in funere, quod Romae Germanam Gentem<persName>CAROLO VI.</persName>Imperatori,
                    Clarissimo Patri tuo, curaturam non dubitabat eandem ipsam ad Majestatem<pb/>tuam deferre tuoque gloriosissimo nomine inscriptam edere. Sed illud profecto me
                    retardavit, quod verebar, ne, dum tam recenti vulneri mederi vellem,
                    acerbissimum ejusdem sensum tractando recruderescet dolor. Nunc autem, postquam
                    Dei immortalis beneficio abs Te suscepta Virilis Proles tantam jacturam aliqua
                    ex parte sarcivit communemque omnium et tuum praecipue moerorem haud leviter
                    sedavit, adhortatus sum ipse me ac tandem existimavi non posse tibi non jucundam
                    accidere earum rerum commemorationem, quae etsi Maximi Patris Tui desiderium
                    movent, sunt tamen veluti domesticum exemplum, unde Filium modo ad regnandum
                    natum fingere et formare ad omnem excellentiam queas. Quod si illas quidem non
                    pro dignitate persequutus sum, id non minus mearum virium tenuitati quam earum
                    amplitudini tribuas velim. Hanc igitur rudem licet exilemque lucubrationem Te
                    magnopere rogo atque obtestor, ut perbenigne excipias, hoc saltem nomine, quod
                    testimonium exstare volui singularis erga Majestatem tuam animi, studii atque
                    observantiae meae. Deus Majestatem tuam ac Regium Infantem nobis incolumes
                    conservet vobisque omnia fortunet.<placeName>Romae</placeName>
          <date>sexto Calend. Junii M.D.CC.XLI.</date>
        </p>
      </div>
      <pb n="1"/>
      <div>
        <head>Oratio.</head>
        <p>Si, quantum doloris universae Christianae Reipublicae et Vobis, Germani Viri,
                    intempestiva<persName>CAROLI VI.</persName>Imperatoris mors attulit, tantum ego eloquentiae ad ejus
                    funus celebrandum afferre possem, sperarem profecto talem me apud vos hodie
                    Orationem publice habiturum, qua si non omni, aliqua tamen ex parte vestrum
                    luctum maestitiamque deponeretis. Sed quum mihi communem hanc jacturam ante
                    oculos propono, quum rerum vestrarum conversionem animadverto, quum earum
                    denique calamitatum venit in mentem, quas ex acerbissimo illius interitu aut jam
                    accepimus aut certe pertimescimus, tunc enimvero intelligo planeque sentio non
                    solum meam, quae nulla est, sed neque cujusquam eloquentissimi hominis tantam
                    dicendi copiam existere, quae non se hujusce doloris amplitudine victam
                    superatamque fateatur. O nos miseros perditosque! Huncine Principem vel Patrem
                    potius tam cito, tam inopinato, tam alieno tempore nobis fuisse praereptum?
                    Austriacae gloriosissimae domus, Germanci Imperii, Religionis columen atque
                    praesidium cecidisse? Lumen virtutum omnium extinctum esse? Quis est, qui quum
                    haec secum ipse animo repetat, non magnopere commoveatur? Rursus autem quis est,
                    qui tam justum fletum abstergere et quandam vobis a dolore quasi aberrationem
                    quaerere dicendo possit? Praesertim quum, quocumque se vertant oculi, nihil nisi
                    miserum, acerbum atque luctuosum circumspiciant. Vos enim hisce sordibus, Vos
                    hac tanta funeris pompa publici mali quasi formam plenam<pb n="2"/>moestitiae
                    atque lacrymarum in conspectu omnium posuistis, ut miserabilis haec rerum facies
                    non modo quidquam detraheret, sed plurimum etiam adderet ad doloris acerbitatem.
                    Quamobrem has unas ego arbitror meas partes esse, non ut sanem aegritudinem
                    vestram, quae certe sanari non potest, sed ut ostendam potius hodierno die, quam
                    justis de causis Vobis in tanta jactura dolendum lugendumque sit. Quod si forte
                    iniquum esse censuistis, quum summi vestri Principis laudes in hac potissimum
                    Urbe tanto humanitatis et eloquentiae studio ab exteris et quidem doctissimis
                    viris fuerint usurpatae, eas a nullo Germano homine commemorari ac propterea hoc
                    tam egregrium atque honestum laudandi munus mihi demandastis; illud quidem
                    (quantum ego conjicio) voluistis, ut quo minus in hoc officio eloquentia mea, eo
                    magis vestra haec pietas gratique animi testificatio eminere videretur. Vel
                    dolori igitur vel pietati vestrae vel utrique simul obsecundabo eamque de<persName>Caroli</persName>laudibus Orationem instituam, quae quo minus erit artis luminibus lita, eo erit
                    vestra solitudini ac tenebris accomodatior.</p>
        <p>Ac mihi quidem, quae de laudabilium officiorum generibus sapientissimi viri
                    tradiderunt, diligenter consideranti ii demum dignis laudibus celebrandi
                    videntur, qui ita vivunt, nihil ut eorum, quae ad se, quae ad alios, quae ad
                    Deum pertinent, praetermittant. Ad quae sane praestanda adsunt pulcherrimae
                    illae virtutes reliquarum quasi magistrae ac Duces, Temperantia, Justitia atque
                    Religio: quae profecto, quamvis in unoquoque homine, qui honeste vivere cupiat,
                    vigeant necesse est, illas tamen summas iis inesse oportere arbitror, qui tantum
                    aliis virtute praestare debent, quantum praestant dignitate. Praeclare igitur
                    omnium<persName>CAROLI</persName>laudum quasi fundamenta jecisse videbor, si ostendero, quam
                    brevissime planissimeque potero, ita illum in se se moderatum, ita in alios
                    justum, ita adversus Deum pium ac religiosum fuisse, ut nullus aut pauci omnino
                    memorari Principes possit, qui illum aequaverint. Et quidem quum reliquae
                    virtutes omnes, ubi a privatis hominibus ad eos transferuntur, qui reipublicae
                    administrandae praepositi sunt, longe excellentiorem naturam induunt, quam
                    privata conditio requirat, tum ea, de qua priore loco dicendum est, temperantia,
                    si ad Principem virum referatur, tantum a privato hujus virtutis genere abest,
                    ut nihil non summum, nihil non excelsum atque absolutum complectatur. Est autem
                    hujusmodi temperantia animi moderatrix et actionum in omni vita, earum
                    praesertim, quae ad Rempublicam pertinent et commune bonum. Sed quis<persName>CAROLO</persName>continentior, quis temperantior fuit? Qui vix primam ingressus aetatem factus
                    florentissimi Exercitus Imperator in ea vitae ratione, quae inimica temperantiae
                    videtur esse juventutisque corruptrix, nihil non fecit modeste, continenter,
                    temperate. Qui in summo deinde rerum Germanicarum gradu collocatus factaque
                    plurium regnorum accessione, an quidquam de tanta illa animi moderatione
                    detraxit? Quum probe intelligeret, qui praefecti<pb n="3"/>sunt aliis regendis,
                    eos imprimis omni vitio carere oportere, quod quales sunt in Republica
                    Principes, tales sunt reliqui Cives. Quantam in rebus omnibus modestiam, quam
                    incredibilem, quam<corr>Christiano</corr>Principe dignam adhibuit! Quam non
                    sibi legem dixit innocentiae, continentiae virtutumque omnium! Nihil in eo
                    avaritia, nihil ira, nihil libido habuit loci; quas animi perturbationes alte in
                    hominum visceribus haerentes siquis coercet ac reprimit, is denique veram ac
                    singularem temperantiae laudem assequutus esse videtur. Sunt haec quidem ampla
                    atque praeclara; at vero, quod in<persName>CAROLO</persName>fuerint, plus etiam obtinuerunt
                    splendoris et dignitatis. Nam hominum conditionem, qui ubi sunt rerum summam
                    adepti, nullam in orbe terrarum majorem sua potestatem agnoscunt. Hos quippe
                    nisi excellentes animo atque virtute esse videas et naturae habitu prope divino
                    per se ipsos moderatos et graves, difficile admodum est, addo etiam rarum,
                    cupiditates illas comprimere, quae nactae facultatem et copiam rerum omnium
                    projiciunt se se ac subito erumpunt universae. Atqui nego in hac privata vivendi
                    ratione, quam et inopiae necessitas et legum constringit metus, quemquam fuisse
                    tanta temperantia hominem, quanta mehercule in summa et rerum affluentia et
                    potestate impune omnia faciendi<persName>CAROLUS</persName>fuit. Nego ullum commemorari posse
                    illius dictum vel factum, quod, si sapientissimi cujusque ac diligentissime
                    momenta officiorum omnium perpendentis judicio aestimetur, ad certam rationis
                    normam exactum non fuisse reperiatur. Nego voluptatem temerariam illam,
                    plerumque Regum dominatricem ac multarum deliciarum comitem, umquam ad CAROLI
                    animum fortem, non dicam irrepere ac pervadere, sed accedere aut aspirare
                    potuisse. Nego infinitas inter amplissimi Imperii curas atque solicitudines
                    ullum oblectamenti genus admisisse<persName>CAROLUM</persName>, nisi a culpa, atque etiam ab omni
                    culpae suspicione quam longissime remotum. Deus immortalis! Nihil igitur in
                    vitam<persName>CAROLI</persName>felicissimi Imperatoris dici potest? Nihil inquam omnino,
                    Auditores. Quam quidem in tantis opibus tantaque fortuna animi moderationem (de
                    judicio animi mei, ut vult, quisque sentiat) ego reliquis ab eo praeclare gestis
                    rebus omnibus antepono. Multae quidem hae sunt, magnae, incredibiles: Pueritiae
                    tempus extremum principium habuisse bellorum atque Imperiorum maximorum; multas
                    Provincias, multa Regna victoriis atque triumphis peragrasse; immanissimum
                    Turcarum tyranum antea insolescentem compressisse atque, ut a se leges pacis
                    acciperet, coegisse; Belgium, Serviam, Italiam atquae Hungariae partem suo
                    Imperio adjunxisse; totum denique Orbem terrarum sui nominis gloria implevisse.
                    Sunt haec magna, inquam, et sunt majoribus quasi theatris proposita. At
                    Christiani Principis non ea certe popularis atque plausibilis, sed vera, solida
                    ac prudentum judicio expensa laus est, in tam secundo rerum cursu atque in ea
                    praesertim aetate, quae<pb n="4"/>facilius ferri quam regi potest, maximam
                    animi aequabilitatem constantiamque sic tenuisse, ut rationis quasi luminibus
                    nihil officeret altitudo fortunae et gloriae. Atque hic vereor, Auditores, haec
                    ne a me ornatius dici putetis quam verius. Sed vestram, vestram, inquam, fidem
                    imploro: num in tanta Imperii potestate, quantam vix in quoquam alio ex
                    historiarum monummentis fuisse legimus, aliquid fecit superbe, violenter,
                    potentia non ferrenda? Quod bellum umquam suscepit nisi lacessitus?<corr>Quandonam</corr>arma arripuit, nisi cum pro majestate Imperii fuit
                    dimicandum? Non illum ulla commodi ratio, non odium, non regni fines proferendi
                    cupiditas extimulabat. Non molestus vicinis, non implacabilis hostibus, non
                    crudelis in captivos, sed summa in omnes moderatione fuit.</p>
        <p>Jam vero si hujus virtutis splendor in adversis praesertim rebus quasi in
                    tenebris maxime lucet, cogitate, quot quantasque procellas jactationesque ab
                    inimica fortuna perpessus fuerit, ut altissimis eam radicibus in<persName>CAROLI</persName>animo
                    defixam fuisse intelligatis. Fuit felix diu multumque Optimus Imperator, fuit
                    etiam aliquando infelix (si tamen ulla in tantum Virum cadere infelicitas
                    potuit), at in utraque fortuna idem semper fuit, suique omnino similis. Hic
                    autem video, si ex ceteris ejus calamitatibus tristissimum filii funus
                    commemorem, quam sit praesentis vulneris sensum mea haec Oratio amplificatura.
                    Serviam tamen laudi<persName>CAROLI</persName>potius, quam parcam dolori meo ac vestro. Revocate
                    igitur in memoriam funestissimi illius temporis acerbitatem, quo puer ille,
                    parentum spes atque deliciae, tot Regnorum haeres, tot populorum Princeps
                    designatus, importunissima morte extinctus est. O illius diei vel memoriam nobis
                    omnibus gravem ac luctuosam! Vidimus in tanta jactura<country>Austriae</country>
          <placeName>Viennam</placeName>lacrymis
                    ac moerore confectam, vidimus Regiam Domum, quae antea florentissima ac omni
                    laetitiae genere abundantissima fuerat, miserandum in modum deformatam, vidimus<region>Europam</region>omnem trepidatione, luctu ac dolore plenam: at tam adverso fortunae
                    impetu dejectum<persName>Carolum</persName>profecto non vidimus. Quod si nemo fuit, quin tanta
                    acerbitate commoveretur, quid funestius, quid gravius Imperatori et Patri<placeName>CAROLO</placeName>accidere potuit? Tamen hujus tantae calamitatis magnitudo illius animi
                    magnitudinem moderationemque declaravit. Quid? Cum<region>Europa</region>fere universa ejus
                    potentiae invidens aut sibi timens contra unum<persName>CAROLUM</persName>rueret armata, cum
                    undique se ille hostium copiis premi videret, cum plures exercitus rebus omnibus
                    instructos atque ornatos partim morbo, partim ferro absumptos, cum Urbes
                    expugnatas, Regna direpta intelligeret, an non in tenebricosa illa caligine
                    eluxit<persName>CAROLI</persName>virtus, animi moderatio et a Christianae Philosophiae fontibus<corr>deducta</corr>despicientia rerum humanarum? Ecquid judicatis,
                    Auditores? Qui sensus est animorum vestrorum? An non vobis laudare videor
                    principem post hominum memoriam summum aut potius e coelo ad nos usque delapsum?
                    Neque alia profecto fuit omnium populorum<pb n="5"/>mens et opinio, qui, quod
                    hujusmodi Princeps sibi contigisset, sese quam beatissimos esse arbitrabantur;
                    et prorsus mehercule erant. Neque enim qui se, is bene alios regere ac temperare
                    non potest, quod fracto impetu cupiditatum omnium suum facile locum obtinet una
                    illa regum alumna et<corr>publicae</corr>utilitatis effectrix Justitia.</p>
        <p>De qua etiam eximia<persName>CAROLI</persName>virtute, cum perpauca mihi dicenda proposuerim, nolite
                    putare ea me velle dicere, quae in communi quadam ac usitata Principis laude
                    versantur. Intelligo enim vos maxima quaeque ac singularia de<persName>CAROLO</persName>expectare.
                    Sed habeo, in quo vestro huic desiderio expectationique respondeam. Itaque non
                    commemorabo pulcherrimas ab eo latas leges ad communem populorum utilitatem, non
                    severissimis poenis refrenatam hominum licentiam, concussam audaciam, vitia
                    profligata; non dicam ad lites controversiasque dirimendas optima judicia
                    constituta, ad Regna Tetrarchias Provincias sanctissime administrandas delectos
                    summa integritate atque innoccentia viros; neque vero exsequar, quam facilem se
                    in rebus cognoscendis, in hominibus audiendis admittendisque praebuerit (quod
                    quidem quantum ad injustitiae malum avertendum valeat, dici vix potest). Haec
                    autem omnia non idcirco missa esse facienda putavi, quod magna atque adeo in
                    Principe laudanda non sint, sed quod ad majora quaedam minusque communia
                    festinet oratio. Nam si fundamentum justitiae fides est, quanta, Deus
                    immortalis,<persName>CAROLO</persName>fuit dictorum conventorumque constantia et veritas, quam
                    firma, quam omnium sermone celebrata! Testis est potentissima Russorum
                    Imperatrix, cum qua foedus ille pepigerat mutua salutis et periculi, pacis et
                    armorum societate conjunctum. Etenim Russiam inter et magnum Turcarum Ducem
                    exorto durissimo bello, posteaquam vidit hunc ipsum neque monitis neque
                    denunciationibus interpositis neque legatis missis ab inferendis injuriis
                    coerceri posse, meminit officii sui, non neglexit fidem, ad arma descendit; eo
                    autem tempore descendit, quo Italici belli nondum obducto vulnere Austriacae res
                    male habebant, ut, si in periculosis atque asperis temporibus a bello
                    abstinuisset, facile hoc suum factum probari cuiquam posse videretur. At<persName>CAROLO</persName>,
                    qui non utilitate, sed honestate omnia metiebatur, tanta pactorum custodiendorum
                    religio fuit, ut in extremum potius maluerit se adduci discrimen quam a data
                    fide revocari. Habuit quidem in eo bello gravissimas offensiones; sensit totum
                    in se Turcarum impetum furoremque conversum; vidit vastatos agros ab hostibus,
                    dissipatos exercitus, captas Urbes; sed in hac tanta malorum oppugnatione eo
                    ampliorem fidei laudem accepit, quo indigniorem hausit inde calamitatem; nisi
                    forte quod res male cecidit, minus propterea sapienter, juste recteque factam
                    existimatis, perinde quasi virtus non a se ipsa pendeat, sed ab eventis et
                    temeritate fortunae.</p>
        <p>Jam vero qua<persName>CAROLUM</persName>erga suos justitia et aequitate fuisse putandum<pb n="6"/>est, qui tanta erga exteros fuit! Neque ego, cum justitiam dico, eam solum
                    vulgarem et communem intelligi volo, quae in privato vitae genere et quasi in
                    tenebris delitescit, quae suis contenta rebus aliena non appetit, quae summam
                    fidei rationem habet, quae nocet nemini; illam, illam dico, quae praesertim in
                    regibus non modo afficit animos ut ceterae virtutes, sed erumpit quodammodo et
                    se ipsam prodit accensam atque inflammatam desiderio communis boni. Quo ardenti
                    ac fere incredibili studio flagrantem<persName>CAROLUM</persName>quid miramur eo cogitationes,
                    curas, vigilias, eo ingenii industriaeque nervos omnes intendisse, ut suorum
                    felicitati consuleret populorum? Quid enim esse aut excogitari potest ad
                    reipublicae utilitatem pertinens, quod non maxima ille diligentia arriperet,
                    alacritate susciperet, virtute expediret? Quae regna, quae Urbes, quae civitates
                    sunt, quibus ille cum Imperio praefuit, ubi non plurima extent hujus praeclarae
                    voluntatis alte ad memoriam temporis sempiternam impressa vestigia? Ille
                    commercium terrae marique propagaverat, ille nova itinera patefecerat atque
                    muniverat, ille novas artes, easdemque maxime utiles, in sua regna invexerat,
                    ille scientiis, ille liberalibus studiis pristinum decus restituerat, nihil
                    denique reliquum esse videbatur, quo apertius demonstrare posset se aliorum bono
                    regnare, non suo. Sed haec clariora sunt, quam ut mea commemoratione indigeant.
                    Illud autem imprimis rarum et admirabile, quod unam semper atque eamdem suam
                    esse fortunam voluerit, quae esset universorum. Invaserat<country>Austriae</country>
          <placeName>Viennam</placeName>teterrima pestilentiae lues, quae cum latius in dies serperet atque manaret,
                    multas civibus clades afferebat multoque etiam majores allatura videbatur.
                    Familiares, domestici, optimates, Civitas omnis monere<persName>CAROLUM</persName>, sibi ut in tanto
                    ac tam praesenti periculo caveat fuga. Hoc ab illo summis precibus unum petere
                    omnes, hoc exorare: cogitaret suam cautionem communem omnium cautionem esse,
                    meminisset in sua unius tot regnorum populorumque salutem contineri: si quid
                    illi humanitus accideret, actum esse de Austriacae gentis dignitate, de
                    majestate Imperii, de Republica universa. At<persName>CAROLUS</persName>, qui ita natus erat, non ut
                    sibi, sed ut aliis se natum arbitraretur, negavit esse optimi justissimique
                    Principis, quos in fidem recepisset, eos in gravissima temporis procella
                    desertos relinquere. Itaque non modo a proposito non discessit, sed tum maxime
                    ad Urbem curandam, purgandam tuendamque adesse animo, excubare, consilio
                    providere non dubitavit. Et sunt, qui vetera omnia, non recentissima haec
                    maximaque admirentur exempla virtutis? An<persName>Cyro</persName>illi a<persName>Xenophonte</persName>non ad
                    Historiae veritatem, sed ad effigiem justi imperii descripto affingi poterat
                    quidquam praestantius, gloriosius magisque commendandum memoriae hominum
                    sempiternae? Qua incredibili erga suos caritate cum fuerit, mirari utique
                    desinam, si tanta in eo inerat, tamque liberalis aliis gratificandi voluntas.
                    Quid ego enim nunc praemia, quid munera, quid beneficia commemorem, quibus
                    affecit homines bene de<pb n="7"/>se aliquando meritos, quid amplissimas aedes
                    ad milites sive senio sive vulneribus confectos excipiendos atque alendos
                    instructas, amplificatas, ornatas, quid familias plurimas, quas in perturbata
                    rerum vicissitudine ad se confugientes benigne accepit, fulsit auctoritate, re
                    sustentavit, quid permagna et copiosa stipendia sive doctissimis viris sive
                    veteranis constituta? Est, est enim justitiae pars liberalitas praesertim ea,
                    quae munera, quae honores, quae magistratus distribuit pro meritis et dignitate
                    personarum. Cujus ego rei Te locupletissimum testem volo, Te, inquam,<persName>FRANCISCE</persName>Lotharingiae atque Etruriae Magne Dux appello, cum Te ille potissimum, neglectis
                    aliis affinitatibus, suum delegit Generum et pene alterum Filium; an non maximam
                    rationem habuit, quid clarissimi Majores, quid avus ille tuus, de cujus laudibus
                    nulla umquam aetas conticescet, quid Tu ipse pro Augustae Familiae suae
                    dignitate, pro sanctissima Religione, pro Christiana Republica fortiter
                    strenueque fecisti? O diem illum<persName>CAROLO</persName>gloriosum, Tibi prosperum et universae<region>Europae</region>salutarem, cum Deo sane auctore, magnis auspiciis, faustis omnibus
                    omnium, potentissimi Imperatoris carissima Filia et plurimorum Regnorum haeres<persName>MARIA THERESIA</persName>nupsit Tibi! Quo tum Parens gaudio perfusus! Quae Germaniae spes,
                    quae populorum laetitia et gratulatio! Nihil enim vero nuptiis illis felicius,
                    nihil nobilius fuit, in quibus tot simul tantaque cohaesisse bona videbantur.
                    Digno enim virtus affecta praemio: utriusque propagatum Familiae decus; et quod
                    caput est, communi Europae quieti et tranquilitati consultum. Mandate hoc
                    memoriae, qui<country>Germaniam</country>, qui<country>Bohemiam</country>, qui<country>Hungariam</country>,<corr>quique</corr>
          <country>Austriacae</country>ditionis provincias incolitis! Spero duorum Maximorum Principum
                    sanguine in unum genus unamque prolem derivato perplura ad vos liberosque
                    vestros bona esse perventura. Spero evulsis radicibus caussis omnium, etiam
                    futurarum offensionum immotam pacem, securum otium, animorum concordiam in<region>Europa</region>et ubique gentium stabile fore ac sempiternam. Hoc ego Vobis humanae et
                    divinae spei plenus auguror; hoc ante praedico atque denuncio. Sed illud etiam
                    contendo tot tantorumque benificiorum gratiam referri<persName>CAROLO</persName>oportere, qui
                    hujusmodi nuptiis singulari consilio atque incredibili sapientia conjunctis, non
                    eorum modo qui sunt, neque unius aetatis bono consultum voluit, sed futura
                    tempora longissime prospiciens beneficentiam suam ad omnem posteritatis memoriam
                    commoditatemque traduxit. Quae autem perfecta, quae germana, quae vere regia
                    justitia est, nisi haec est?</p>
        <p>Satis multa de justitia: Dicam deinceps, ut proposui, de Religione, cui ipsamet
                    conjuncta est justitia reliquaeque virtutes. Hanc autem religionem, etsi in
                    Augusta Austriacorum gente clarissimam semper fuisse compertum est, haud falso
                    tamen dicere posse videor eam in<persName>CAROLO</persName>divinam quodammodo ac prope coelestem
                    enituisse. Nam quae ille praetermisit sanctissimae religionis officia, quae non
                    reliquit solidae pietatis documenta? Si in eo virtutis<pb n="8"/>genere illa
                    plurimum laudis atque admirationis habent statis cujusque diei horis castissimas
                    Deo preces adhibere, sacris divinisque ceremoniis summa gravitate modestiae
                    interesse, supplicationibus decretis obire divum aras ac templa, templa ipsa ad
                    Divinum cultum propagandum exaedificare, curare denique, ut iis Ecclesiarum
                    procuratio committeretur, quos morum sanctitas, quos doctrinae fama, quos rerum
                    sacrarum prudentia commendabat: Haec quidem omnia praestitit<persName>CAROLUS</persName>, atque ita
                    praestitit, ut ex illius factis ac dictis omnibus, ex ipso etiam oris habitu
                    quasi imago quaedam religionis exprimi posse videretur. Verum haec licet
                    magnopere in Principe viro laudanda censeam, vel quod ipsius animum afficiunt
                    atque exornant, vel quod in eos, quibus<corr>praeest</corr>, pietatis amorem ac
                    studium inducunt; tamen si recte judicare velimus, non eam religionis laudem
                    conficiunt, quae sit numeris omnibus absoluta, quae digna Principe, digna Rege,
                    digna Imperatore<persName>CAROLO</persName>fuerit. Longe majus est aliquid, magisque solidum, in
                    quo nulla inesse potest simulatio, fraus nulla, quod splendore suo cetera
                    obruit, et quod Religio ipsa a Christiani nominis Principe praecipuo quodam jure
                    repetere ac flagitare videtur. Quid autem hoc est, nisi ut veram atque
                    incorruptam Fidem suis ille opibus atque potentia tueatur, Ecclesiae dignitatem
                    vindicet, improborum hostium conatus ac vim nefariam infringat atque repellat?
                    Age vero, numquid horum quidquam a<persName>CAROLO</persName>Religio non impetravit, quem vere
                    habuit tutorem, patronum, vindicem ac statorum suum? Jam non ex Annalibus, sed
                    ex imminentium malorum metu meministis periculosissimi illius temporis, quo
                    immanissimus Christiani nominis hostis ingentem classem repente ex Apollonia
                    eductam effudit in Corcyram Insulam, ut eo quasi propugnaculo dejecto in
                    Italiam, in Italiam, inquam, ad delendum Jesu Christi nomen irrumperet. Qui tunc
                    Christiani populi sibi non extimuerunt? Quae Civitates non trepidarunt? Quis non
                    vidit res nostras in illud adductas fuisse discrimen, ut jam non de proferendis
                    Imperii finibus, sed de totius Christianae Reipublicae salute, de nostris hisce
                    aris focisque certaretur? At Imperator fortissimus et majoribus suis dignissimus
                    in tanta rerum perturbatione trepidantibus omnibus praesto fuit ad religionis
                    defensionem invicto ac forti animo, eamdemque jam pene labentem excepit, ruere
                    non sivit, fulsit, sustinuit. Nam belli tam periculosi tamque difficilis
                    tempestatem in se suscipiens opes ingentes exercitus florentissimos, fortissimos
                    quosque duces Turcarum multitudini scelere ac furore concitatae opposuit. Hic
                    vero, ut tanti adversus Sanctissimam Religionem meriti vim ac magnitudinem
                    aestimare possitis, facite vobis veniat in mentem, qui status totius Christianae
                    Reipublicae fuisset, nisi parato Caesar exercitu furentium barbarorum impetus
                    crudelissimosque conatus a vestris cervicibus avertisset. Sic enim percipietis,
                    sic judicabitis Corcyra capta atque expugnata facilem illis et apertum ad omnes
                    Adriatici maris oras, ad vestra<pb n="9"/>haec littora, ad agros, ad regiones
                    vestras et (quod refugit animus cogitare) ad hanc ipsam pulcherrimam Urbem,
                    Sanctitatis domicilium, hospitium omnium gentium, lucem Orbis terrarum aditum
                    atque incursionem futuram fuisse. Haec ne acciderent, prohibuit nostrae
                    Religionis Auctor, Moderator, Servator Deus, qui<persName>CAROLUM</persName>ad ejusdem praesidium
                    defensionemque ita excitavit, ut tanti periculi metus magna fuerit optatissimi
                    auxilii celeritate dissipatus. Sed vos, Auditores, quae vestra sapientia est,
                    videtis tot tantaque adversus sanctissimam Religionem, adversus vos ipsos<persName>CAROLI</persName>merita ac beneficia extitisse, quot quantaque mala erant in caliginosa illa
                    tempestate pertimescenda.</p>
        <p>Satisne vobis<persName>CAROLUS</persName>sollidam illam atque, ut ita dicam, Imperatoriam pietatem
                    hoc suo praeclaro facto declarasse videtur? Quod si eas quoque Christiani
                    Principis praecipuas partes putatis esse videre, ne ab haereticorum insidiis ac
                    machinationibus ullum religio capiat detrimentum, utrum hoc etiam laudis genere
                    floruerit, judicate: Nam cum ejecti undique et fuga trepidi se in Belgium
                    recipissent, qui falsas quasdem de Divinis rebus opiniones dissimulabant,
                    turbulenti homines ac studiosi rerum novarum, cumque ab eo peterent, sibi ut in
                    florentissima Provincia tuto liceret esse, meministis, quam pie, quam fortiter
                    impudentissimam illorum petitionem repudiaverit. Neque vero defuerant, qui
                    religionis bonum, a Reipublicae commodo utilitateque disjungentes, magna
                    contentione affirmarent satis commode inque rem suam facturum Casarem, si genus
                    illud hominum, iis praesertim temporibus, non modo admitteret, sed foveret
                    etiam, tueretur suisque rationibus adjungi pateretur. Incendium, quo ardeant
                    hostes, utcumque natum ali oportere, nullam Imperii sive constabiliendi sive
                    propagandi occasionem non arripiendam. Sed audite, audite, quid ad haec inimica
                    pietatis consilia respondit Religiosissimus Imperator: Turpe est, inquit,
                    Christiano Principi, quod Imperium ad Religionis tutelam sibi divinitus datum
                    est, illud ipsum augere damno Religionis. O vocem magni indicem animi ac eximiae
                    testem pietatis, quae Sanctissimam Religionem maximi esse faciendam, cetera
                    omnia contemnenda arbitrabatur! Neque vero, quod praeclare dixit, factis non
                    comprobavit. Ille ad eosdem pestilentissimos errores eorumque magistros
                    profligandos omnem operam, curam, auctoritatem contulit; ille exilio, ille
                    suarum legum severitate nefariorum hominum audaciam importunitatemque coercuit,
                    ille denique palam ostendit nihil sibi antiquius fuisse, nihil carius, quam ut
                    Romanam, hoc est puram, castam et sinceram de Divinis rebus doctrinam tueretur,
                    ac quoad ejus fieri poterat, propagaret. Quid? Cum perversa illa haereticorum
                    natio nihil non ageret, nihil non moliretur atque contenderet, ut in Catholicae
                    Religionis perniciem quartus Risvicensis pacis Articulus aboleretur, nonne
                    eamdem et ab eodem pietatis fonte ductam constantiam animique firmitatem
                    praesetulit? Sed quid ego plura haec persequor? His ipsis<pb n="10"/>temporibus
                    apparet, quantum in<persName>CAROLO</persName>praesidium, quam firmum, quam tutum habuerit
                    Christiana Religio, dum se illo tam repente ac misere nudatam sentit ac dolet.
                    Nam sublato<persName>CAROLO</persName>, quem habuit semper maxime fidelem et minime timidum
                    defensorem dignitatis suae, quis non videt, quanta Religioni malorum moles
                    impendeat? Circumstant eam undique pericula, jam haeretici turbas faciunt, jam
                    sunt in armis, jam Templa, Ecclesiae patrimonia, res humanas<corr>omnesque</corr>divinas polluunt, vexant, perturbant. Ubi, ubi es,<persName>CAROLE</persName>, Imperator optime? Quo evanuisti, Ecclesiae custos ac vindex fortissime?
                    Scimus quidem praeclare Tecum actum, quod ex hac jactatione vitae fueris
                    ereptus, et speramus, quod ita temperate, juste ac Religiose vixeris, quod Tibi
                    pacatus semper ac constans, quod aliis fructuosus, quod Deo carus fueris, quod
                    demum mortem pie fortiterque obieris, speramus, inquam, ex hoc veluti carcere
                    emissum in beatissimum illud ac aeternum piorum domicilium emigrasse. Verum
                    Christianam Rempublicam in sordibus, in luctu, in moerore, in solitudine, in
                    maxima rerum perturbatione deseruisti. O miseram ac lacrymabilem conditionem
                    nostram! O acerbam rerum harum omnium recordationem! Hoc fuit, quod Maximus ille
                    ac sapientissimus Religionis moderator et Pontifex Optimus, quem honoris caussa
                    nomino,<persName>BENEDICTUS XIV.</persName>tristissimo hujusce interitus nuncio, quasi repentino
                    aliquo ictu perculsus collacrimasse dicitur, ac manus ad Deum supplices
                    substulisse, ut cum Ecclesiae suae placatum ac propitium redderet. Videbat
                    prudentissimus Pontifex, in quot quantaque mala Religio incidisset, et, quo est
                    in eamdem sensu, non potuit non maximopere commoveri. Sed opportune accidit, ut
                    de<persName>BENEDICTO XIV.</persName>mentionem facerem, unde aliquod in tam gravi acerboque casu
                    solatii genus peti debet. Nam consideranti mihi hunc Christianae Reipublicae
                    statum, qui nunc est, ac temporum conditionem intuenti supremo quodam ac
                    singulari Dei consilio factum esse videtur, ut<persName>CAROLI</persName>mors eveniret, quando ad
                    Ecclesiae puppim sedet is Pontifex, qui in maximis turbinibus ac fluctibus
                    maximam scientiam ac virtutem suam ostendit. Quid enim reliqui facit, quo
                    imminentia mala avertat, Principum voluntates conjungat, Religionam, cujus ipse
                    Antistes Maximus, sartam tectamque conservet? Quamobrem, ut aliquem dolori
                    nostro modum adhibeamus, si quis adhiberi potest, quoties tantae calamitatis
                    cogitatio subit animum, toties ad hunc Pontificem oculos ac mentem
                    convertamus.</p>
        <p>Vos autem, Germani Viri, habetis aliud quidem neque mediocre consolationis
                    argumentum, quod<persName>CAROLI</persName>Filia et Haeres<persName>MARIA THERESIA</persName>, Regina<country>Hungariae</country>ac<country>Bohemiae</country>Augusta, (quod illi nobisque omnibus felix faustum fortunatumque sit)
                    regnat, atque ita regnat, ut Patris imaginem ac vitam exprimens virtutibus suis
                    tam moderati, tam justi, tam Religiosi Principis mitigare quodammodo ac lenire
                    posse videatur.</p>
      </div>
      <pb/>
      <div>
        <p>IMPRIMATUR. Si videbitur Reverendissimo Patri Sacri Palatii Apostolici
                    Magistro.</p>
        <p>Ph. Spada, Archiepiscopi Theodosiae Vicesgerens.</p>
      </div>
      <div>
        <p>IMPRIMATUR.</p>
        <p>Frater Nicolaus Ridolfi Ordinis Praedicatorum, Sacri Palatii Apostolici
                    Magister.</p>
      </div>
    </body>
  </text>
</TEI>