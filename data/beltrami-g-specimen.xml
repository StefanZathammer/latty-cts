<TEI xmlns="http://www.tei-c.org/ns/1.0">
    <teiHeader>
        <fileDesc xml:id="beltrami-g-specimen">
            <titleStmt>
                <title>Specimen fastorum ecclesie Roboretanae, versio electronica</title>
                <author key="beltrami01">
                    <name>Beltrami, Giovanni Pietro</name>
                    <date>1780-1843</date>
                </author>
                <respStmt>
                    <resp>Hanc versionem electronicam curavit</resp>
                    <name>Clementina Marsico</name>
                </respStmt>
            </titleStmt>
            
            <editionStmt>
                <edition>transcribed from the printed text</edition>
            </editionStmt>
            <extent>31 paginae</extent>
            <publicationStmt>
                <p>Croatica et Tyrolensia: Tyrolis Latina<date>September 2015</date>
        </p>
            </publicationStmt>
            
            <sourceDesc>
                <biblStruct>
                    <monogr>
                        <imprint>
                            <pubPlace>Rovereto</pubPlace>
                            <date>1836</date>
                        </imprint>
                         </monogr>
                </biblStruct>
                <bibl>ULBT, 34120</bibl>
            </sourceDesc>
        </fileDesc>
            <profileDesc>
                <creation>
                    <date when="1836">1836</date>
                </creation>
                <textClass>
                    <keywords scheme="time">
                        <term>Von der Vertreibung der Jesuiten bis zur Revolution 1848</term>
                    </keywords>
                    <keywords scheme="genre">
                        <term>Geschichtsschreibung</term>
                    </keywords>
                </textClass>
            </profileDesc>
            
            <revisionDesc>
                <change>corrected teiHeader and body<date>2015-09-23</date>
                    <name>Johanna Luggin</name>
                </change>
            </revisionDesc>

    </teiHeader>
    <text>
        <body>
            <div>
            <head>Specimen fastorum ecclesie Roboretanae.</head>
      </div>
            <div>
                <pb xml:id="F1v"/>
        <l>Forsan et haec olim meminisse iuvabit. </l>
            <p>Virgilius Aeneid. libro I verso 29.</p>
      </div>
            <div>
                <pb xml:id="F2"/> <p> Viro reverendissimo Ignatio Sardagnae patricia nobilitate domo Tridento
                archipresbytero ad divi Marci Roboreti a Trid. Pont. designato honorem suum deiparae
                auspicio nonis augusti anno Christi <date>1836</date> auspicanti sacerdotes Roboretani adventu
                viri ingenio, doctrina, studio religionis praeclari laetitia gestientes specimen
                fastorum Roboretanae ecclesiae quorum ille nunc desiderio tenetur obsequii
                honorisque gratia obferunt seque dedicant patrono optimo desideratissimo.</p>
      </div>
            <div>
                <pb xml:id="F5"/>
        <head>Specimen fastorum ecclesiae Roboretanae.</head>
      </div>
            <div>
            <p>Saeculo XII.</p>
            <p>Sub finem saeculi christiani XII oppidi Roboretani ad utraque Leni fluminis littora
                initium fuisse fertur. Oppidani primi, sacrorum causa, antiquae curiae Licianensi
                Floriani sancti adsciti erant.</p>
            <p>Anno Christi <date>1597</date> templum intra fines Roboretanos primum, Hilarii sancti
                Pictaviensium pontificis honori extructum, vir reverendissimisus Conradus
                Tridentinorum pontif. sollemnnibus caeremoniis consecravit. Ibi erat monachorum
                caenobium, et peregrinorum hospitium.</p>
            <p>Saeculo XIII. </p>
            <p>Anno Christi <date>1250</date>. Honori Thomae sancti Cantuariensium pontificis Mart. templum secus
                Lenum ad <pb xml:id="F6"/>laevum litus Castobarcenses regionis nostrae dynastae circa haec
                tempora dedicavere; ut in eo curio maior Lizzanensium, Roboretanorum commodo,
                operaretur.</p>
            <p>
          <date>1290</date>. Mariae Karmelit. honori aedes prima, ubi nunc templi novi eiusdem virginis
                sacrarium est, aedificata fuit.</p>
            <p>Saeculo XIIII.</p>
            <p>Anno Christi <date>1301</date>. Aedes binae hoc anno, vel paulo post eum, a solo excitatae sunt:
                altera honori Catharinae sanctae virginis et Mart. extra septentrionalem oppidi
                portam iuxta propugnaculum, cui a Basadonna nomen est; altera honori Georgii Mart.
                in agro.</p>
            <p>
          <date>1316 </date>. Eidem aedi Georgianae Guilielmus Castobarcus vir clarissimus libellos
                veronenses 25 et emendos libros legavit testamento suo.</p>
            <p>
          <date>1333</date>. Aedis primae Mariae Karmelit. dedicatio fuit.</p>
            <p>
          <date>138</date>0. Honori Mariae sanctae, et Elisabethae aedes ad arcis pedem dedicata est:
                adiectumque hospitium aegris ac peregrinis excipiendis.</p>
                <p>
          <date>1400</date>. Barbarae virginis et Mart. honori aedem prope templum Thomae sancti, Ioannes
                domo Parma curio maior Lizzanensium de suo aedificavit.</p>
                <pb xml:id="F7"/>
        <p> Saeculo XV.</p>
            <p>Anno Christi <date>1446</date>. Templum divi Marci, Venetis ab annis 30 heic imperantibus, angusta
                primum forma aedificari caeptum est.</p>
            <p>
          <date>1462</date>. Templi Marciani operibus absolutis, eodemque rite lustrato, curatores rei
                municipalis, eiusdemque templi patroni, dote pro curione constituta, Trident.
                pontifice adprobante, Petrum sacerdotem Roboretanum curionem minorem primum
                designaverunt; qui ibi ex auctoritate curionis maioris Lizzanensium faceret.</p>
            <p>
          <date>1464</date>. <persName>Bessarion</persName> cardinalis episcopus tusculanus, patriarcha <placeName>Costantinopolis</placeName>, ad
                venetos patres legatus pont. max. curiam ad divi Marci constitutam litteris publicis
                probavit, et patronatum eius Roboretanis adseruit adtribuit.</p>
            <p>
          <date>1467</date>. Petro curioni minori successit Ioannes ab Organis domo Venetiis. Hoc curione
                datum est a pontifice Tridentino, ut in templo divi Marci fons salutaris lavacri
                licite possit esse, aqua ab Lizzanensium templo recepta.</p>
            <p>
          <date>1472</date>. Post Ioannem Venetum Antonellus domo Parma curio minor tertius fuit.</p>
                <pb xml:id="F8"/>
        <p>
          <date>1478</date>. Antonello successit Iacobus domo Corrigio regiensium in Gallia
                Cisalpina.</p>
            <p>
          <date>1488</date>. Veneti patres, quum obsidionis timore, circa oppidum fossam perducerent, aedem
                Catharinae sanctae demoliti sunt; polliciti, se eam, finito bello, iterum
                aedificaturos.</p>
            <p>
          <date>1490</date>. Sodalitas a Cereis nuncupata constituta est; quae, templo divi Marci commodo,
                cereos, oleum, vinum, thus conferebat.</p>
            <p>
          <date>1495</date>. Iacobo domo Corrigio Stephanus de Conzata Parmensium suffectus est. Eo curione
                organum musicum parvum in templo divi Marci dedicatum.</p>
            <p>Saeculo XVI.</p>
            <p>Anno Christi <date>1503</date>. Sodalitas SS. Sebastiani et Rochi constituta est. Hoc eodem anno,
                bellicis ebus compositis, patres veneti steterun promissis, templumque honori
                Catharinae virginis et Mart. iterum ab inchoato aedificarunt instruxerunt; hoc autem
                in fine suburbii, ubi nunc est.</p>
            <p>
          <date>1518</date>. Novum Catharinae sanctae templum virginibus sacris Benedictinis adtributum
                fuit.</p>
            <p>
          <date>1528</date>. Zacharias Rosminius Roboretanus, post Stephanum de Conzata, curio minor fuit,
                isque ordine sextus.</p>
                <pb xml:id="F9"/>
        <p>
          <date>1541</date>. Consilio et cura viri reverendi Antonii domo Valdaneo Franciscalium
                reformator. Sacerdotis, et hoc anno ad divi Marci concionatoris mensa pignoraticia,
                magno egentium commodo, aperta est: eaque ad arcis pedes ubi erat Valetudinarium et
                hospitium Mariae et Elisabethae, quod deinceps ad divi Thomae translatum fuit.</p>
            <p>
          <date>1545</date>. Honor et cultus sacramenti augusti amplificari caepit. Idem, quod ad Marci in
                angulo altaris Christi crucifixi conditum erat, in altare maximum rite translatum
                est. Hoc eodem anno aedes honori Mariae virginis a Lilio nuncupatae in foro cui
                nomen nunc a Karolo sancto, aedificari caepit.</p>
            <p>
          <date>1556</date>. Rosminio curione, cura et studio rei municipalis curatorum , hebraei Roboreto
                exturbati et expulsi.</p>
            <p>
          <date>1559</date>. Rosminio curioni, qui se abdicavit munere suo, Iacobus Campanella Rob.
                successit. Eo curione ab Tridentinor. pontefice datum est, ut in templo divi Marci
                aqua salutaris lavacri sabbato sancto ritu sollemni lustrari posset.</p>
            <p>
          <date>1565</date>. Post Iacobum Campanellam Lizzanensium curionem maiorem designatum electus fuit
                Barptolemaeus Meneghettus Avolanensis.</p>
            <p>
          <date>1566</date>. Franciscus Rosminius Rob. Barptolomaeo Meneghetto curioni suffectus est.</p>
                <pb xml:id="F10"/>
        <p>
          <date>1573</date>. Francisco Rosminio, qui se abdicavit munere suo Andreas Monticolus
                Veronensis curio minor, ordine decimus et ultimus, successit.</p>
            <p>
          <date>1576</date>. Templum Catharinae sanctae, quod sacrae virgines Benedictinae reliquerunt,
                sodalibus Frciscalibus capulatis adtributum; ibique caenobium pro iisdem
                conditum.</p>
            <p>
          <date>1576</date>. Contentiones multae de iure et ratione sacrorum inter curiam Thomae sancti, et
                divi Marci. Gabriel Alexandreus pontif. Gallesanus vice sacra pontificis
                Tridentinor. easdem diremit; idemque cavit, ut translato e templo Thomae sancti
                sacramento augusto ad templum divi Marci, in hoc Roboretanorum commodo, a
                sacerdotibus ab curione maiori Lizzanensium designatis sacra omnia fierent, utique
                templum divi Marci, commutato nomine, divi Thomae templum nuncuparetur. Anno eodem
                post templum divi Marci extra oppidi maenia Cinerarium constitutum est; pontifex
                Gallesanus ritu sacro idem dedicavit.</p>
            <p>
          <date>1577</date>. Contentiones ante annos tres compositae iterum motae fuere. Templum Thomae
                sancti, quod clausum fuerat denuo apertum est; cultoresque eius more veteri idem
                celebraverunt. Item ad divi Marci, Marciano nomine restituto, sacra omnia ut in
                praeteritum tempus facta sunt. Idque ex decreto patriarchae <placeName>Aquileiensis</placeName>.</p>
            <p>
          <date>1582</date>. Hludovicus Madruzzius presb. card. titulo Onuphrio Pont. Trident. Gregorii XIII
                <pb xml:id="F11"/>pontificis maximi legatus, antiquam et satis amplam Lizzanianam divi Floriani
                curiam secrevit bifariam. Curianos ad sinistrum Leni fluminis litus eidem reliquit;
                ad dexterum commorantes a iuribus eiusdem curiae amovit; ecclesiae divi Marci
                archipresbyterum dedit, qui deinceps ageret iure suo, quique curiae Saccensium,
                Norilensium, Terragnolensium praeesset; decrevitque, ut donaria Floriano sancto
                honoris gratia semel in anno offerret; utique Iacobus Campanella Roboretanus
                Lizzanensium curio maior idem et divi Marci Archipresbyter primum esset.</p>
            <p>
          <date>1591</date>. Sodales cognomento a caritate, Stephano domo Mediolano Franciscalium
                Capulatorum sacerdote auctore, constituti sunt. Iidem aedis Barbarae sanctae primum,
                tum Thomae sancti cultores fuere. Hoc eodem anno, eiusdemque Stephani admonitu et
                cura, sodalitas rosariana ad divi Marci esse caepit.</p>
            <p>
          <date>1592</date>. Iacobus Campanella archipresbyter mortuus est. Pontifex Trident., cui nostri
                archipresbyteri designandi stat potestas, Iacobum Lizzinium Roboretanum eidem
                suffecit.</p>
            <p>
          <date>1600</date>. Templum divi Marci, ob loci angustiam statis conventibus inopportunum, in
                ampliorem formam intra annos 30 restitutum est.</p>
                <pb xml:id="F12"/>
        <p>Saeculo XVII.</p>
            <p>
          <date>1602</date>. Sebastianus Cattaneus pontifex Chiemensis Bavariorum templum Marci Sancti
                sollemnibus caeremoniis dedicavit.</p>
            <p>
          <date>1606</date>. Aloisius Gonzaga ab annis 15, sanctissime vita functus heic a multis ritu
                privato coli caepit: huius rei testimonium scripto rite traditum Romam missum est;
                patribusque cardinalibus, qui de caelestibus honoribus eidem tribuendis quaerebant,
                exhibitum. Valetudinarium et hospitium, quod erat as Mariae et Elisabethae, ad divi
                Thomae translatum.</p>
            <p>
          <date>1619</date>. Deleta aede Mariae sanctae a Lilio nuncupatae, templum honori Karoli sancti
                mediolanensium pont. maioris in eius loco aedificatum est; operibusque hoc anno
                completis ritu sollemni dedicatum.</p>
            <p>
          <date>1629</date>. Urbanus VIII pontifex maximus, petentibus rei municipalis curatoribus, mensae
                pignoraticiae dedit indulsit, ut creditae pecuniae causa, quotannis quinos nummos in
                centenos, fenoris gratia, eadem possit a mutuatis recipere.</p>
            <p>
          <date>1631</date>. Gravis pestilentia, praeterito praesertim anno, regionem nostram conflictavit.
                Ea multos ad meliorem frugem revocavit, et sacra multa in honorem Dei caelitumque
                sanctorum ex ea initiata sunt. Templum honori Rochi sancti pestilentiae
                propulsatoris ex decreto ordinis, votis publice suceptis, ab inchoato aedificari
                caeptum est.</p>
                <pb xml:id="F13"/>
        <p>Eodem anno Thomas domo Bergomo Franciscalium Capulatorum sodalis laicus non
                modicam sacrosanctae crucis particulam, ab Elisabetha Bavariorum duce acceptam,
                Roboretanis donum dedit, temploque divi Marci sddixit adtribuit.</p>
            <p>
          <date>1636</date>. Carolus Emmanuel Madruzzius Trid. pontifex ritus ollemni dedicavit templum,
                quod honori deiparae virgini in Monte supra Thomae santi Lizzanensium curio maior,
                et Silvius Pratus domo Tridento circa prodigialem imaginem eius ibi rudi in pariete
                pictam de suo aedificarunt instruxerunt.</p>
            <p>
          <date>1637</date>. Iacobus Lizzinius archipresbyter, anno honoris sui 43, se muneri suo subtraxit:
                exinde curionalis dignitatis aemulationes multae, et de ea contentiones agitatae
                diu.</p>
            <p>
          <date>1638</date>, caenobio ad d. Rochi aedificato, idem adtributum fuit patribus Franciscalibrus
                reformatis, qui in exemplum pietatis ac religonis, huc tempore pestilentiae ultro
                venerant in aegrorum subsidium.</p>
            <p>
          <date>1640</date>. Organum musicum ad d. Marci operibus additis, in ampliorem formam
                restitutum.</p>
            <p>
          <date>1642</date>. Divi Karoli templo caenobium adiectum est; idemque Bernardinae Florianiae
                Robor. adtributum, quae deinceps Ioanna Maria a cruce nuncupata collegium sacrarum
                virginum Claralium constituit.</p>
                <pb xml:id="F14"/>
        <p>
          <date>1648</date>. Iacobo Lizzinio (qui fuerat archipresbyter) hoc anno diem suum functo,
                discordiisque et controversiis compositis, Barptolomaeus Karoli f. Gamba Roboret.,
                curiae divi Marci ab annis 12 vacantis, archipresbyter rite designatus est. Honori
                Blasii sancti aedes hunc circa annum in colle Pipelliano pecunia publica et
                collaticia condita est.</p>
            <p>
          <date>1650</date>. Rei municipalis curatorum religio enituis. Iidem, votis publice susceptis,
                indixerunt pompas et sacra, ad caelitum sanctorum patrocinium pro salute publica
                implorandum, feriatis civibus facienda in posterum tempus: honori SS. Fabiani et
                Sebastiani, Antonii sancti Patavini, Rochi sancti, Karoli sancti, die unicuique
                eorum sacro, ad pestilentiam averruncandam: honori Bernardini sancti ad insecta
                frugibus noxia propulsanda; honori divi Barnabae ad repellendas fluminum
                exundationes. Ex eorundem decreto hoc circa tempus; tintinnabulum divi Marci
                singulis diebus hora ante meridiem pulsari caeptum est; idque ut populi ad
                prohibendam pestilentiam precationes facerent. Templum honori Josephi sancti Dei
                genitricis viri, studio et impensa sodalium a caritate ab inchoato aedificatum.
                Iisdem auctoribus peciniae summa egenis opitulandis collecta est, et fenore
                collocata. Templum divi Marci abside totum contectum est. Eodem anno Barptolomaeus
                Gamba archipresbyter, quippe qui inter patres canonicos Brixinenses adlectus fuerat,
                se abdicavit munere suo: eidem Hieronymus Baldovinus domo Tridento suffectus
                est.</p>
                <pb xml:id="F15"/>
        <p>
          <date>1657</date>. Sodalitas albatorum Christi corporis comitando, ab annis 27 in curia divi
                Marci constituta, aedem novam Christo Jesu redemptori pecunia propria et collaticia
                dedicavit.</p>
            <p>
          <date>1659</date>. Turri sacra veteri ad divi Marci deleta, altera altrior altera aedificata
                est.</p>
            <p>
          <date>1662</date>. Hieonymo Baldovino, qui archipresbyteri munere se abdicavit, Ioannis Baptista
                Camellius doctor tehologiae domo Calliano suffectus.</p>
            <p>
          <date>1668</date>. Templum divi Rochi ad caenobium Franciscalium reformatorum solemnibus
                caeremoniis consecratum.</p>
            <p>
          <date>1670</date>. Ferdinandus Orefices sacerdos Roboretanus in collegio patrum canonicorum ad
                Mariae sanctae nivalis Salisburgensium cooptatus, egregio munificentiae exemplo,
                heic in patria sua gymnasium pueris grammaticae disciplinis et humanioribus litteris
                instituendis extruxit. Sacerdotes magistros quique, mercede constituta, eidem
                adtribuit; hoc pacto, ut sacris sollemnibus faciendis ad divi Marci adsint,
                iisdemque magistris archipresb. noster praesit. Ferdinandi Orefices exemplum sequuti
                sunt Paulus Valter Roboretanus, Franciscus Piamarta Roboretanus, Barptolemaus Betta
                sac. Roboretanus, qui subsequentibus annis pecuniam non paucam eidem legavere.</p>
            <p>
          <date>1673</date>. Maria Ioanna a cruce sacra virgo, quae claralum virginum caenobium ad divi
                Karoli contituit, sanctissime ibi diem obiit supremum. <pb xml:id="F16"/>Eamdem virtutibus,
                <gap/>, multisque prodigiis claram, in prudentum virginum chorum exceptam esse omnium
                ordinum homines uno ore praedicaverunt.</p>
            <p>
          <date>1674</date>. Sanctorum Sebastiani et Rochi sodales templum Catharinae sanctae hoc anno
                primum celebravere, et in adiectam eorum commodo cellam, diebus festis ad sacra, et
                ad sollemnes precationes convenerunt. Templum novum honori Mariae Karmelit., deleto
                veteri quod ibi erat, aedificari caeptum est; cura et impensa patrum Karmelit.</p>
            <p>
          <date>1681</date>. Templum in vico, cui a Portis nomen est, uni ac trino Deo sacrum, ab annis
                multis conditum, vetustate fatiscens, Ioannes Pizzinius domo Praga, quod tempore
                pestilentiae illuc secedens e morbo omnino evaserit, grati animi ergo idem
                restituit, omnique cultu exornavit.</p>
            <p>
          <date>1688</date>. Mariae sanctae Lauretanae honori aedem primam, collaticia stipe, cultores eius
                exaedificarunt instruxerunt.</p>
            <p>
          <date>1695</date>. Imago prodigialis deiparae adiutricis, cura et consilio Balthassaris Crineri
                domo Monachio, incola Roboretanus, ad divi Marci in alt. Cosmae et Daminao
                martyribus sacro posita est: quae exinde Roboretanorum pietatem et religionem in
                virginem morborum et bellorum potentem fovit amplificavit.</p>
            <p>
          <date>1700</date>. In templum Mariae sanctae Lauretanae sodalitas SS. Sebastiani et Rochi
                translata rite fuit.</p>
                <p>
          <pb xml:id="F17"/>Saeculo XVIII.</p>
            <p>Anno Christi <date>1705</date>. Roboretani, magno Mariae virginis adiutricis beneficio, ab hostium
                incursione tutati, et a bellorum terroribus prohibiti, votum suscepere diem festum
                honori eiusdem patronae coelestis, nonis Augusti singulis annis colendi.</p>
            <p>
          <date>1708</date>. Aedes prima Mariae virginis Lauretanae sollemnibus caeremoniis dedicata.</p>
            <p>
          <date>1713</date>. Valetudinarium ad Mariae sanctae Lauretanae, cura et impensa sodalium S.S.
                Sebastiani ac Rochi excitatum: illuc aegroti qui erant ad divi Thomae translati
                sunt.</p>
            <p>
          <date>1714</date>. Ioannes Baptista Camellius archipresbyter, anno honoris sui 52 diem suum
                functus est: in eius locum fuit electus Balthassar Martinius domo Ripa Trident.
                doctor theologiae, tunc Roma in patriam rediturs. Hic primus probatissimam sacrorum
                disciplina, rerumque divinarum maiestatem in templo nostro induxit.</p>
            <p>
          <date>1715</date>. Ordo Roboretanus portam urbis secus Leni dexteram pecunia publica restituie
                exornavit; idemque, pro sua in Mariam Adiutricem pietate, prodigialem eius imaginem
                pinxit, hac inscriptione subiecta: </p>
      </div>
            <div>
            <lg>
            <l>patris ave genitrix, nati quoque filia salve:</l>
            <l>hanc urbem virgo cerne tuere beata.</l>
        </lg>
      </div>
            <div>
                <pb xml:id="F18"/>
        <p>
          <date>1717</date>. Cruces ligneae 13 in via Mariae montanae ad supremos D.N. Jesu cruciatus
                recolendos hoc anno primum positae sunt; easdem archangelus Veronensis
                Fransciscalium reformatorum sacerdos rite dedicavit. Iisdem cruucibus, nonnullos
                post annos, imagines eorundem cruciatuum in parentibus 13 pictae suffectae sunt.</p>
                <p>
          <date>1722</date>. Martinio archipresbytero sacerdotum sodalitas constituta est; quae hoc sibi
                propositum habet, ut sodalibus egenis infirmis ipsa opituletur; utique sodalibus in
                pace Christi vita functis, precibus et hostiis lucem perpetuam adprecetur. Ad divi
                Marci cinerarii fines prolati sunt. Ad divae Catharinae tribunalia admissis
                poenitentium expiandis prostiterunt; et patres Franciscales Capulati hoc anno primum
                eidem muneri sancto incubiere.</p>
                <p>
          <date>1724</date>. Ad divi Marci altari maximo ligneo alterum marmoreum, collaticia stipe,
                suffectum est. Aedes Curialones prope templum SS. Redemptoris cum adiacenti
                viridario pecunia publica archipresbytero adtributae sunt. Eodem anno aediculam
                honori deiparae virginis in foro novo Pizzinia domus dedicavit: eadem sub huius anni
                finem statis precibus lustrata est.</p>
                <p>
          <date>1725</date>. Sacrarium novum ad divi Marci conlata pecunia ab archipresbytero, a
                sacerdotibus, ab ordine Roboretano, a corpore negotiatorum Bulsanensium, a civibus
                multis, ante annos 10 coeptum, operibus absolutis dedicatum est.</p>
                <pb xml:id="F19"/>
        <p>
          <date>1726</date>. Sodalitas cultorum deiparae perdolentis in aede Mariae sanctae Lauretanae
                constituta.</p>
                <p>
          <date>1733</date>. Quaestionibus rite institutis de vita Ioannae Mariae a cruce virginis sacrae
                sanctissimo exitu defunctae, iisdemque ab annis 43 sacro consilio legitimis ritibus
                cognoscendis exhibitis propositis, Clemens XII pontifex maximus decrevit, eamdem
                dignam esse de cuius sanctitate quaeratur: exinde eadem virgo venerabilis dicta
                fuit.</p>
                <p>
          <date>1735</date>. Balthassari Martinio archipresbytero, annorum 45 tantum, magno ecclesiae damno
                praerepto, Felix Ios. Betta doctor thelogiae Roboretanus tunc Roma et ipse in
                patriam reditus suffectus est.</p>
                <p>
          <date>1736</date>. Sacrae virgines Salesianae privata un domo porpoe forum anserum hoc anno primum
                coaluere.</p>
                <p>
          <date>1738</date>. Aedem Mariae sanctae adiutrici in Vallelonga Graserii fratres Roboretani
                dedicavere; eamdem Iosephus Rinaldius sac. Roboretanus ex auctoritate pont. Tride.
                statis ritibus lustravit.</p>
                <p>
          <date>1739</date>. Honori Mariae sanctae ab suffragio templum aedificari caeptum est, solo a
                Balthassare Nicolao Lindego adtributo, Felice Ios. Betta archipr. lapidem auspicalem
                rite ponente: idque cura et impensa sodalium multorum, qui divi Thomae templi
                cultores erant, ut in templo hoc novo sodalitas piorum manium admissis expiandis
                esset.</p>
                <pb xml:id="F20"/>
        <p>
          <date>1740</date>. Sodales SS. Sebastiani et Rochi, destructa funditus aede prima virginis
                Mariae Lauretanae, et area facta, templum duplo maius quam aedis primae ibi prope ab
                inchoato instruzerunt, eidemque virgini dedicavere. Ad divi Marci tintinnabula
                quatuor reconflata sunt.</p>
                <p>
          <date>1741</date>. Incolae germani, ut rebus divinis eorum lingua imbuerentur in templum Mariae
                sanctae gratiarum, ab annis 13 ab Andrea Vannetto sac. Roboretano aedificatum,
                convenire coeperunt.</p>
                <p>
          <date>1743</date>. Templum Maria sanctae ad suffragio, operibus feliciter absolutis, Felix Ios.
                Betta archipr. sollemni ritu lustravit: eidem templo nova sodalitas, piorum manium
                admissis expiandis rite addicta est, quae vestes atratas induit.</p>
                <p>
          <date>1746</date>. Aedificato templo honori virginis hospitae in domo Elisabethae, et coenobio
                eidem adiecto, Ioannae Furloniae Pizziniae impensa, Angelo Antonio Rosminio sacerd.
                Rob. auctore, Salesianae virgines collegium rite hoc anno constituerunt; puellisque
                instituendis incubuere.</p>
                <p>
          <date>1747</date>. Corpus incolarum germanorum ex templo Mariae sanctae gratiarum ad Mariae
                virginis ab suffragio, sodalibus atratis probantibus, translatum est. Ibi sacerdos
                praesto fuit, qui eorum lingua confessiones sacras audiret, iisdemque doctrinam
                catholicam traderet.</p>
                <pb xml:id="F21"/>
        <p>
          <date>1750</date>. Controversia magna fuit, eademque auditu incredibilis. Sodales albati
                Christi corpori comitando ius sedendi in summo templi Marciani subsellario,
                sacerdotibus posthabitis, sibi vindicare conati sunt. Trident. pontifex litem
                diremit, iuraque sacerdotum adservit: eius sententiam Io. Bapt. Graser saccerd. Rob.
                doctissima commentatione illustravit. Haec circa tempora, cura et studio Felicis
                Bettae archipresb. subsellia nova pro clero et populo ad divi Marci facta sunt; et
                altaribus quatuor ligneis altaria quatuor marmorea suffecta.</p>
                <p>
          <date>1759</date>. Aedes valetudinarii ad Mariae sanctae Lauretanae prolatae duere. Ad divi Marci
                tabulam pictam Rosminii fratres pecunia propria Marco sancto dedicaverunt: eademque
                circumcirca opere marmoreo, pecunia publica et collaticia exculta est.</p>
                <p>
          <date>1760</date>. Marmoream aediculam Christi corpori servando Thomas Bilienus Roboretanus eidem
                altari dedicavit.</p>
                <p>
          <date>1762</date>. Hieronymo Tartarotto Serbato Roboretano, philologo, poetae, scritpis claro, in
                pace Christi vita functo, ordo Roboretanus, tertio ab eius obitus mense, funus cultu
                splendidissimo, instauravit; et honoris gratia in templo divi Marci hermam eius
                iconicam posuit, inscriptione subiecta: huius rei causa ex decreto pont. Trid. idem
                templum iure sacrorum privatum est; nec nisi post nonum mensem (heram ablat eademque
                in curia magistratus urbani posita) idem ius restitutum fuit.</p>
                <pb xml:id="F22"/>
        <p>
          <date>1763</date>. Hagna Christiani filia Faita Francisci Vangheri uxor, sine liberis,
                fratribus undecim superstes unica, collegio virginum sacrarum Karmelitarum sua
                pecunia ab annis 8 constituto, eadem pro iisdem templum in honore sacrosanctae
                crucis dominu nostri Jesu de suo vivens dedicavit. Curatores rei municiplais
                bibliothecam publicam instituerunt: eamdem clerus, cum litteraria Lentorum
                sodalitate ab annis 13 condita, curare coepit; addito tempore amplificavit.</p>
                <p>
          <date>1765</date>. Felix Jos. Betta archipresb. anno honoris sui 30, lugentibus bonis omnibus,
                vita functus est: in eius locum electus fuit Antonius Ios. Gasperinius
                Roboretanus.</p>
                <p>
          <date>1768</date>. Christophorus Sizzu Trident. pont. templum novum honori Mariae sanctae
                Lauretanae ritu sollemni dedicavit.</p>
                <p>
          <date>1769</date>. Gasperinius archipresb. anno tertio tantum postquam honorem suum auspicatus
                fuerat, obiit diem suum: eidem Balthassar Astes Rob. suffectus est.</p>
                <p>
          <date>1770</date>. Ex indulgentia Clementis XIV pontificis maximi datum est, ut in templo divi
                Marci sacra nocturna natali D.N. Jesu recolendo ante mediam noctem fieri possent</p>
                <p>
          <date>1775</date>. Pueris, litteris bonisque moribus informandis, et catechesibus christianis
                instituendis, munificentia Mariae Theresiae augustae ludus lit<pb xml:id="F23"/>terarius apertus
                est. Nonnullis post annis imp. caes. Franciscus archipresbyterum divi Marci eidem
                ludo praefecit.</p>
                <p>
          <date>1777</date>. Sorores ab Jesu nomine nuncupatae, quae iam annis 61, ritu quodam privato, in
                curia nostra initium habuere, hoc anno ad SS. redemptoris in sodalitatem legitimam
                coaluerunt.</p>
                <p>
          <date>1778</date>. Pecunia ab Adamo Pedronio comite sodalibus SS. Sebastiani et Rochi,
                sodalibusque a caritate, legata, iisdem curantibus, valetudinario ad Mariae sanctae
                Lauretanae accessio magna adiuncta est.</p>
                <p>
          <date>1782</date>. Pius VI pontifex maximus Vienna urbem repetens Roboretum fausto adventu
                exhilaravit; in aedibus Pizzinorum noctem peregit; magistratui, otpimatibus,
                sacerdotibus manum ad osculum praebuit, populoque frequentissimo pacem rite
                precatus, sacro ad divi Marci adfuit. Idem Romam reversus, urbem nostram observantia
                in se, et cultu cum maximis certasse patribus cardinalibus publice testatus est. Ad
                s. Crucis, dissoluto collegio sacrarum virginum, quae tertiano Karmelitar. ordini
                adscitae erant, eadem ex auctoritate pont. trid., virginibus sacris Anglicanis
                nomine dato, coenobium retinuerunt; puellisque instituendis incubuere.</p>
                <p>
          <date>1785</date>. Corpus musicorum, qui fidibus et tubis et concentibus loco sacro minus aptis,
                res divinas ab annis multis perturbabant, et templo <pb xml:id="F24"/>divi Marci, ex decreto
                ordinis Rob., multis plaudentibus submotum est. Per haec tempora advenerunt tristia.
                Exaugurata templa Barbarae sanctae et Thomae sancti; deletum hospitium quod ibi
                erat; disoolutum coenobium sodalium Karmelitar. ac coenobium virginum Claralium;
                earumque templum divino Karolo sacrum expoliatum; templum Mariae sanctae in monte
                occlusum; sacrae sodalitates dissolutae; sanctorum ritum ratio immutata; aliaque
                huius generis multa acta sunt.</p>
                <p>
          <date>1787</date>. In suburbio, quod a Thoma sancto nomen habuit, Caesar augustus curiam
                constituit, templum Mariae Karmelit. adtribuit novo curioni maiori, qui iure suo
                ageret; hoc unico pacto adiecto, quod ipse et sacerdotes curiani supplicationem die
                festo Marci sancti una cum clero divi Marci faciant, utique cum eodem pompae
                ducendea die festo corporis Christi conveniant. Philippus Chiusole Rob. curio maior
                primus fuit. Eidem anno <date>1793</date> Sigismundus Calpestrius sacerdos domo Ticino successit.
                Huic vita functo Ioann. Vincentius Lutzius Rob. suffectus est anno <date>1797</date> Ioannes
                Baptista Pola Ausugiensis anno <date>1819</date> curio maior quartus fuit, qui sexto honoris sui
                mense decessit. In eius locum electus est Barptolemaeus Oliarius domo Tilliarno
                Leudriano anno <date>1820</date>. Huic praerepto suffectus est anno 1834 Franciscus Guella domo
                Pranso Iudicariensium.</p>
                <p>
          <date>1788</date>. Balthassari Aste archipresbytero diem suum functo Iosephus Ioann. Bapt. f.
                Baronius Rob. iudex clericis probandis suffectus est. </p>
                <pb xml:id="F25"/>
        <p>Dissolutis ad Mariae sanctae ab suffragio sodalibus atratis, incolae germani
                illius templi cultores fuere: eidem templo a pont. Trid. indultum est ut sacramenti
                sanctissimi quotidie adservandi iure in posterum potiatur.</p>
                <p>
          <date>1790</date>. Deletis templis Thomae et Barbarae, Osvaldus Andreae f. Candelpergher aedem
                honori Osvaldi martyris in eorundem loco sua pecunia aedificavit, eidemque dotem
                instruxit. Anno eodem templum magnae matris Dei in monte, quod occlusum, non sine
                eius numine integrum steterat, cultores eius, eadem ipsis propitia, noctu vi illata
                recluserunt, rebusque divinis, nemine oppugnate, idem restituere. Addito tempore
                Ioannes Baptista Caietani f. Tacchius Rob. negotiator sericarius templum idem sua
                pecunia redemit, excoluit, cultumque eius adseruit amplificavit.</p>
                <p>
          <date>1791</date>. Ios. Baronius archipresb. ex auctoritate pont. Trid. aedem Osvaldi, cui
                auspicalem lapidem posuerat, ritu sacro lustravit. Idem alteram Marciani cinerarii
                accessionem statis precibus dedicavit.</p>
                <p>
          <date>1792</date>. Ad divi Marci honori corporis Christi amplificando cella eidem dedicata est;
                cura et studio Francisci et Gaspari fratrum Telaniorum sacerdotum, impensa praecipua
                Iosephi Hyacinthi f. Torelli sac. Rob. et collaticia stipe.</p>
                <p>
          <date>1794</date>. Bellorum timore, et populorum seditionibus Deus multorum faciem ignominia
                <pb xml:id="F26"/>implevit; multique nomen eius quaesierunt. Sacra, quae ad virginis adiutricis
                patrocinium implorandum, ex voto suscepto, constituta erant, et ab annis nonnullis
                fiebant languore multo, Roboretani nonis Augusti ritu sollemni splendidoque cultu
                instauravere.</p>
                <p>
          <date>1796</date>. Ad divi Marci, tabulae inter D.N. Jesu ad crucem referentes a Fransciscalium
                reformatorum praefecto ritu legitimo dedicatae sunt.</p>
                <p>
          <date>1798</date>. Valetudinario ad Mariae Lauretanae sacerdos adtributus est, qui in diaeta ibi
                eidem designata aegrorum commodo moraretur.</p>
            <p>Saeculo XIX.</p>
                <p>Anno Christi <date>1801</date>. Templum Mariae sanctae Lauretanae (cuius post sodalitatem SS.
                Sebastiani et Rochi dissolutam, sacerdotes accolae ultro cultores fuerunt, sunt) hoc
                anno primum sollemnibus quoque conventibus diebus festis, adoratione publica
                sacramenti Augusti, et sermonibus audiendis populus celebrare caepit: idque Iacobo
                Norilleto Roboretano auctore, qui huius rei gratia pecuniam vivens legavit.</p>
                <p>
          <date>1802</date>. Iosephus Baronius archipresb. annorum 47 tantum, diem non suum functus est; in
                eius locum electus fuit Iacobus Tabarellius Roboretanus iudex clericirs probandis.
                Hic theologiae egregius magister fuerat in seminario sacro Tridentino, eiusdemque
                rector; postea Muriensium curio maior; quo munere, adventante senecta, abdicato,
                paucos <pb xml:id="F27"/>post annos, patria ductus caritate, curionale onus iterum suscepit.
                Sodales albati Christi corpori comitando, iam ab annis 16 dissoluti, pallio brevi
                rubro assumpto, revixerunt, Balthassare Gasparis f. Bonfiolio, et Iosepho Antonii f.
                Bridio auctorius. Iidem sodales, addito tempore, aptam peciniae summam erogaverunt,
                condixerunt, ut ex fenore eius sodales mendici et aegri sustenentur.</p>
            <p>Sodalitas quoque atratorum ad Mariae sanctae ab suffragio, ab annis 16 plus minus,
                dissoluta, ipsius templi commodo rite restituta est. Ibi subinde et sorores eiusdem
                sodalitatis coalurere.</p>
                <p>
          <date>1803</date>. Sacra, quae triduo ante sollemne ieiunium intermissa fuerant, curantibus
                sodalibus tempus sorores ab Iesu nomine nuncupatae, Sevriano Trennero sac. Rob.
                auctore, ad SS. redemptoris restitutae sunt. Eadem hoc sibi propositum habent, ut
                cultu praecipuo Iesum, Mairam, Angelos, Iosephum Sanctum colant; ut salutaribus
                sacrificiis praesentis et aeternae vitae pacem sibi adquirant; sororibusque in pace
                Christi vita functis veniam sacrificiis a Deo appetant; utique piis manibus egenorum
                curiae nostrae, qui nihil quo efferantur relinquunt, piaculari hostia in
                uniuscuiusque funere lucem perpetuam adprecentur.</p>
                <p>
          <date>1806</date>. Aedem Georgii Mart. in agro vetustate fatiscentem, et a militibus pollutam
                violata, Gasp. Ant. Iosephi Antonii f. Bonfiolius sac. Rob. impensa sua et
                collaticia stipe refecit, sacraque turri excoluit. Eandem Iac. Tabarellius
                archipresb., <pb xml:id="F28"/>ex auctoritate pont. trid., sollemnibus caeremoniis expiavit.</p>
                <p>
          <date>1810</date>. Iterum clades et calamitates. Templum divi Rochi profanatum est. Patres
                Franciscales reformati, patres quoque Franciscales Capulati eorum collegio
                dissoluto, Galliae imperatoris et regis Italiae decreto, ex eorum coenobio migrare
                iussi sunt.</p>
                <p>
          <date>1811</date>. Rei beneficiariae administrandae, cui olim incumbebant vel sodales a caritate,
                vel sodales SS. Sebastiani et Rochi, vel magistratus urbanus, Seviri ex ordine
                civium, una cum archipresbytero divi Marci hoc anno primum constituti sunt.</p>
                <p>
          <date>1812</date>. In templo Catharinae virginis et Mart. diebus festis adoratio publica
                sacramenti Augusti in frequenti populorum conventu, bonis omnibus probantibus, fieri
                coepit. Virginum Salesianarum collegium Galliae imperatoris et Italiae regis
                decreto, dissolutum fuit; earum coenobium ac templum execratum, militumque
                contunbernio adtributum. Eadem, ante annos 30 plus minus, virginum Claralium
                coenobium adiectumque templum dono a Caesare augusto acceperunt, acceptaque dona
                vendiderunt, et in profanos usus ea converti passae sunt.</p>
                <p>
          <date>1814</date>. Iacobo Tabarellio archipresb. diem suum functo Ioannes Bapt. Locatellius Rob.
                suffectus est. Hic primus fuit, qui, ex auctoritate pont. Trid. vicarii for. munere
                fungens, praefuit tantum curiae Mariae Karmelit., Floriani sancti Liz<pb xml:id="F29"/>zanensium,
                Antonii sancti Licianulorum, sancti Vigilii Vallisarsianorum, SS. Petri et Pauli
                Terragnolensium, Mariae sanctae Avolanensium, sanctae Agathae Bisinellianorum, et
                sancti Laurentii Fulgaridensium. Archipresbyteri divi Marci, qui antea fuerunt, ab
                anni 200 plus munus vicar. for. munere fungentes, praeerant curiae quoque Alanae,
                Muriensi, Gardumensi, Iserianae, villensi Lagarinor. et Pomarolianae.</p>
                <p>
          <date>1815</date>. Ad divi Marci tintinnabula sex collaticia stipe reconflata sunt. Eodem hoc
                anno, reddita <placeName>Europae</placeName> pace, Franciscales patres Capulati in eorum coenobium ad divae
                Catharinae, patresque Franciscales reformati ad divi Rochi, bonis plaudentibus,
                magno rei Christianae commodo, reversi sunt; et votorum compotes, vestibus
                resumptis, disciplinam veterem repetiere.</p>
                <p>
          <date>1818</date>. Clericis cantoribus hoc tempore imminutis, cantorum laicorum schola ad divi
                Marci constituta est.</p>
                <p>
          <date>1820</date>. Templum sanctae crucis ad collegium sacrarum virginum Anglicarum ab Iosepho
                Provedio Manfrinio Clodiensium pontefice sollemnibus caeremoniis dedicatum est.</p>
            <p>Eodem anno idem pontifex templum Mariae sanctae Karmelit. ab anni 50 perfectum
                excultum, statis ritibus sollemniter consecravit. Domus puellis ab Andrea Vannetto
                sac. Roboretano, et Margarita Fogolaria legata, aperta est.</p>
                <pb xml:id="F30"/>
        <p>
          <date>1823</date>. Potiorem in catechesibus tradendis rationem Locatellius archipresbyter
                revocavit induxit: pueris ac puellis diligentioribus, praemia seu munuscula, Ioanne
                Battistio sac. Roboretano auctore, iterum tribuere, more veteri, coeptum est.</p>
                <p>
          <date>1827</date>. Templum Mariae sanctae ab suffragio nuper operibus perfectum a Francisco Xaver.
                Luschinio Trid. pont. sollemnibus ritibus consecratum est.</p>
                <p>
          <date>1831</date>. Aediculam, quam Iosephus Antonius Iosephi filius Bridius Rob. in cilla sua
                nuperrime honori Mariae sanctae peccatorum perfugii ab inchoato aedificavit, omnique
                cultu exornavit, Ioannes Bapt. Locatellius archipresb. eamdem cum adiacenti
                Cinerario statis ritibus sollemniter ex auctoritate pont. Trid. lustravit.</p>
                <p>
          <date>1832</date>. Pueris ac puellis mystici epuli expertibus hoc anno primum, pontificis Trid.
                admonitu, prout ab annis multis in votis multorum erat, apto ritu sollemni corpus
                Domini datum est.</p>
                <p>
          <date>1833</date>. In arce Roboretana ante anno 50 plus minus condita, ab annis 36 a militibus,
                incendii causa, deserta, ex pecunia legata, et collaticia stipe, domus hospitalis
                mendicis excipiendis sustentandis, improbisque custodiendis, cura et studio
                curatorum rei beneficiariae, Deo auspice aperta est. Archipresb. noster ex
                auctoritate pontificis Trid. aediculam annae sanctae ibi restitutam sollem<pb xml:id="F31"/>nibus
                caeremoniis lustravit, ac iu sacrorum eidem iterum reddidit.</p>
                <p>
          <date>1834</date>. In templo divi Marci, sollemnibus conventibus angusto, cellae binae, solo a
                magistratu urbano adtributo, Locatellio archipresbytero auctore, cleri ac populi
                impensa, per curatores eiusdem templi aedificatae sunt: in alteram earum altare
                Hieronymi sancti translatum est; in alteram illud divi Ioannis Baptistae.</p>
            <p>Ioanni Bapt. Locatellio archipresb. de mensa pignoraticia bene merenti, anno hnoris
                sui 20, vita functo, Antonius Modesti f. Rosminius Serbatus Rob. doct. theologiae
                iudex clericis probandis suffectus est.</p>
            <p>Aedibus redemptis ubi erat aedes divo Iosepho sacra, aedes curionales, aperto ex eis
                ad templum maximum adito, constitutae sunt: in earum parte inferiori Asceterion in
                honorem Iosephi sancti pueris catechesibus informandis dedicatum.</p>
            <p>Hoc anno primum, ex decreto Sevirum rei beneficiariae administrandae, re ab
                Locatellio archipresbytero iam concepta, in grati animi exemplum, parentalia
                sollemnia piis manibus maiorum nostrorum, quorum pietate ac benedicentia egeni,
                aegroti, mendici, puellae parentibus orbae sustentantur, cunctis plaudentibus, semel
                in anno fieri coeperunt.</p>
            <p>Templo Mariae sanctae in monte (cui ab annis 10 Ioannes Bapt. Tacchius de suo, et
                pecunia a Caietano eius fratre legata, sacredotem adtribuit, riteque designavit, ut
                in subsidium curionis maioris ibidem sacris operetur) pont. Trid. dedit indulsit ius
                sacramenti sanctissimi quotidie adservandi, idemque statis diebus adorationis causa
                populo proponendi.</p>
                <pb xml:id="F32"/>
        <p>
          <date>1835</date>. Aediculm ab annis 100 pl. min. Mariae Sanctae in colle septentrionali
                conditam (quam labefactam Vicentius Antonii f. Tambosius novus agri ibi circumpositi
                dominus nuper agricolarum commodo restauravit excoluit) Rosminius Serbatus
                archipresb. ex auctorit. pont. trid. statis ritibus sollemniter lustravit. Idem
                Rosminius Serbatus duodecim post mensibus munere archipresbyteri se abdicavit.
                Cinerario veteri posthabito, quod octo circiter passibus ab eodem templo quinfentis
                passibus distans constitutum fuit: idem iussu pont. Trid. Gasparus Zandonatus Rob.
                curiae vacantis curator sub huius anni finem ritu sollemni dedicavit.</p>
            <p>
          <date>1836</date>. Antonio Rosminio Serbato archipresb. suffectus est Ignatius Sardagna
                Tridentinus, cui, propitio numine aeterno, fausta et felicia cuncta in annos multos
                succedant.</p>
            </div>
        </body>
    </text>
</TEI>