<TEI xmlns="http://www.tei-c.org/ns/1.0">
  <teiHeader>
    <fileDesc xml:id="stadler-j-de">
      <titleStmt>
        <title>De satione dissertatio, versio electronica</title>
        <author key="stadler01">
          <name>Stadler, Joseph</name>
          <date>1735-1788</date>
        </author>
        <respStmt>
          <resp>Hanc versionem electronicam curavit</resp>
          <name>Johanna Luggin</name>
        </respStmt>
        <respStmt>
          <resp>transcriptionem fecit</resp>
          <name>Irina Tautschnig</name>
        </respStmt>
      </titleStmt>
      <editionStmt>
        <edition>transcribed from the printed text</edition>
      </editionStmt>
      <extent>63 paginae</extent>
      <publicationStmt>
        <p>Croatica et Tyrolensia: Tyrolis Latina<date>September 2015</date>
        </p>
      </publicationStmt>
      <sourceDesc>
        <biblStruct>
          <monogr>
            <author>Stadler, Joseph</author>
            <title>De Satione Dissertatio proposita a Iosepho Stadler, Physices Theoreticae et
                            Experimentalis in Caesareo-Regia Leopoldina Universitate Professor Publicus
                            Ordinarius, et a Domino Andrea Aloysio Dipauli Aldinensi Tyrolensi una cum
                            Positionibus ex Universa Physica propugnata</title>
            <imprint>
              <pubPlace>Innsbruck</pubPlace>
              <date when="1781">1781</date>
            </imprint>
          </monogr>
        </biblStruct>
        <bibl>TLMF, Dip. 248/3</bibl>
      </sourceDesc>
    </fileDesc>
    <tei:encodingDesc xmlns:tei="http://www.tei-c.org/ns/1.0">
      <refsDecl n="CTS">
        <cRefPattern n="segment" matchPattern="(\w+).(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3']/*[@n='$4'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2']/*[@n='$3'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+).(\w+)" replacementPattern="#xpath(/tei:TEI/tei:text/*[@n='$1']/*[@n='$2'])">
          <p>This pointer pattern extracts @n value of segment.</p>
        </cRefPattern>
        <cRefPattern n="segment" matchPattern="(\w+)" replacementPattern="#xpath(/tei:TEI/tei:text/*[@n='$1'])">
          <p>This pointer pattern extracts @n value of segment.</p>
        </cRefPattern>
      </refsDecl>
    </tei:encodingDesc>
    <profileDesc>
      <creation>
        <date when="1781">1781</date>
      </creation>
      <textClass>
        <keywords scheme="time">
          <term>Von der Vertreibung der Jesuiten bis zur Revolution 1848</term>
        </keywords>
        <keywords scheme="genre">
          <term>Naturwissenschaft</term>
          <term>Dissertation</term>
        </keywords>
      </textClass>
    </profileDesc>
    <revisionDesc>
      <change>
        <date>2015-09-24</date>
        <name>Johanna Luggin</name>
      </change>
    </revisionDesc>
  </teiHeader>
  <text xml:lang="lat" xml:base="urn:cts:latty:stadler01.latty2720300.latty-lat1:">
    <body xml:lang="lat" n="body1">
      <div n="div1">
        <head n="head1">De Satione Dissertatio proposita a<persName n="persName1">Iosepho Stadler</persName>, Physices Theoreticae et
                    Experimentalis in Caesareo-Regia Leopoldina Universitate Professor Publicus
                    Ordinarius, et a Domino<persName n="persName2">Andrea Aloysio Dipauli</persName>Aldinensi Tyrolensi una cum
                    Positionibus ex Universa Physica propugnata</head>
        <p n="p2">
          <date n="date1">Mense Augusto Anno MDCCLXXXI.</date>
        </p>
        <p n="p3">Superiorum Permissu.</p>
        <p n="p4">Typis Academicis Viduae Wagnerianae et Heredum.</p>
        <pb n="pb5"/>
      </div>
      <div n="div2">
        <head n="head1">Excellentissimo ac Illustrissimo Domino Domino Veritati<persName n="persName1">Zenobio</persName>, Nobili
                    Patritio et Senatori Veneto, Sacri Romani Imperii Comiti, Domino in<placeName n="placeName2">Enn</placeName>,<placeName n="placeName3">Caldif</placeName>,<placeName n="placeName4">Salurn</placeName>,<placeName n="placeName5">Favogna</placeName>et<placeName n="placeName6">Koenigsberg</placeName>etc. etc., Domino Domino ac Patrono suo
                    Benignissimo.</head>
        <pb n="pb2"/>
        <head n="head3">Excellentissime ac Illustrissime Domine, Domine!</head>
        <p n="p4">Ut Te potissimum, Excellentissime ac Illustrissime Domine Domine, concertationis
                    huiusce philosophicae Patronum atque adeo Auspicem rogarem, multa quidem sunt,
                    quae me impulerint; illud in primis, quod eo loco natus et educatus sim, qui
                    Iurisdictioni Tuae mitissimae subesse gloriatur.</p>
        <p n="p5">Gloriatur enimvero: quid enim memorem eximiam illam Tuam vereque paternam
                    sollicitudinem, qua subditorum Tuorum res per Te Tuosque</p>
        <pb n="pb6"/>
        <p n="p7">identidem recognoscere, quaeque illis obesse aut prodesse possint, non providere
                    modo, sed illa quidem ab eorum fortunis et capitibus avertere, haec vero
                    arcessere ulto, conservare atque augere perpetuo studeas? Quid insignem illam
                    clementiam atque benignitatem Tuam, quam subditis Tuis omnibus indulgere
                    munificentissime iisque opem, auxilium omnisque generis beneficia et plurima et
                    maxima praestare pene ante consuevisti, quam illi Te rogaverint aut rogare etiam
                    ausi sint.</p>
        <p n="p8">Atque huius rei ego quoque testis locuples ac recens sum: quod enim rogare vix
                    audebam, ut huius disputationis literariae patrocinium susciperes, id non multo
                    post ac pene ante me consecutum</p>
        <pb n="pb9"/>
        <p n="p10">esse intellexi, quam preces meas ad Te delatas esse putaveram.</p>
        <p n="p11">Sit ergo Tua, Excellentissime ac Illustrissime Domine Domine, haec, quae de
                    Satione scripta est, Dissertatio. Nulla illam quidem aut novitas aut gratia
                    commendat; argumenti tamen quod tractat, utilitas displicere non poterit.</p>
        <p n="p12">Sint Tuae Positiones philosophicae, tamquam primi fere, quam ex rebus physicis et
                    mathematicis hausi, scientiae meae fructus, Tibi certe eo iucundiores, quod
                    literarum omnis generis aestimator et fautor eximius sis nihilque perinde velis
                    et cupias, quam ut subditi Tui omnes pro suo quisque</p>
        <pb n="pb13"/>
        <p n="p14">vitae genere, quae e re publica sunt aut esse possunt, condiscant ipsi diligenter
                    et exerceant.</p>
        <p n="p15">Sit Tua haec concertatio omnis, quae erit eo illustrior profecto mihique
                    iucundior, quo illustriore Tuo auspicio ac patrocinio suscepta.</p>
        <p n="p16">Sim denique ego quoque Tuus, quem pro singulari Tua benignitate ut ne favoribus
                    ac gratia Tua indignum iudices, ego demississime rogo unaque pia ad Superos
                    facio vota, ut Te Reipublicae, Domui avitae, subditis mihique servare incolumem
                    omnique felicitate florentem quam diutissime velint. Dabam<placeName n="placeName1">Oeniponte</placeName>
          <date n="date2">VII Idus
                    sextiles</date>.</p>
        <pb n="pb17"/>
      </div>
      <div n="div3">
        <head n="head1">Praefatio.</head>
        <p n="p2">Agricultura scientia est vastissima. Quidquid ad plantarum sive ortus sive
                    incrementa sive fructus pertinet, id omne suo ambitu complectitur. Quare
                    scientiam hanc omnem paucis hisce foliis complecti neque animus mihi est neque
                    vero esse potest. Ex plurimis pauca, immo unum fere delibabo; de praecipua
                    agriculturae functione, de satione agam; ita agam, ut, quae per docta aliorum,
                    qui quidem de agricultura scripserunt, monumenta dispersa veluti ac disseminata
                    sunt, ea ego in unum quasi fasciculum colligam.</p>
        <p n="p3">Atque de satione quidem quatuor potissimum examinanda occurrunt: primum</p>
        <pb n="pb4"/>
        <p n="p5">est de seminis delectu; alterum de solo cuivis semini adcommodato; tertium de
                    sationis modo; quartum denique de sationis tempore. De singulis agam breviter.
                    Sit igitur</p>
        <pb n="pb6"/>
      </div>
      <div n="div4">
        <head n="head1">Caput I. De Seminis Delectu.</head>
        <head n="head2">ยง. I.</head>
        <p n="p3">Ut fausta, quaeque colonorum votis respondeat, Satio sit, Seminum in primis
                    haberi delectum oportet: nam etsi plantarum ortus et incrementa pendeant a rebus
                    plurimis, pendent tamen a seminibus quoque, idque plurimum. Quale semen, talis
                    fere solet esse planta, talis fructus. In ipso quippe semine existunt futurae
                    plantae rudimenta, ut adeo haec quoque eo fere perfectior esse soleat, quo
                    perfectius</p>
        <pb n="pb4"/>
        <p n="p5">illud fuerit. Ea igitur agricolae sit prima et maxima cura, ut seminum, quae
                    terrae committat, non quaecunque, sed optima, sed perfectissima eligat. Sed enim
                    quaenam sunt optima et perfectissima semina? Iuvat hac de re pauca
                    praecipere.</p>
      </div>
      <div n="div5">
        <head n="head1">ยง. II.</head>
        <p n="p2">Atque illud, opinor, praecipi ante omnia oportet, ut Semina eligantur non
                    sterilia et effoeta, sed fecunda. Sane e matre sterili quid tandem fructus
                    exspectes? Fecunda oportet esse semina. Et vero quam esse causam existimem, cur,
                    quae inter medios cuiusvis plantae flores fila seu stamina eminent,
                    subtilissimum quemdam pulverem, farinam aut pollinem contineant?</p>
        <p n="p3">Non aliam certe, quam ut is ex staminum antheris excussus atque ad stigmata
                    delapsus subtilissimam, qua ipse</p>
        <pb n="pb4"/>
        <p n="p5">turget, materiam oleosam, sulfuream et phlogisticam seminibus impertiat, eadem
                    agitet, diducat atque ad inchoandos primos vegetationis motus cieat.</p>
        <note n="note6" place="bottom">Sane faciamus florum stamina ab insectis, a vermibus corrodi; faciamus farinam
                    aut a pluviis frequentioribus abstergi aut ventorum flatibus avehi; faciamus
                    pistillos aut repentino frigore aliove casu obstrui aut post lapsam pruinam
                    solis aestu torreri aut a vermibus perforari: plantae florebunt quidem fortisan;
                    at genuinos fructus ferent nullos admodum.</note>
        <note n="note7" place="bottom">Unde adparet, quarum potissimum rerum ratio sit habenda, ut ne pro fecundis
                    semina sterilia deligantur.</note>
      </div>
      <div n="div6">
        <head n="head1">ยง. III.</head>
        <p n="p2">Ex seminibus fecundis eligantur perfecta, quaeque necessariam iam adepta sint
                    maturitatem. Profecto semina non subito ac derepente, sed lente et per gradus ad
                    perfectionem accedunt. Ille integumentorum, quibus semen contegitur, quadruplex
                    ordo: ille radiculae et</p>
        <pb n="pb3"/>
        <p n="p4">plumulae et loborum adparatus, illa corculi ac germinis efformatio, illa partium
                    singularum structura, plexus, firmitas plusculum temporis requirit nec nisi
                    sensim ad perfectionem adducitur. Qua quidem si caruerint, seminum plurima fato
                    praecoci interire aut ortus certe habere non adeo laetos oportet: sunt enim, qui
                    semina immatura uredini esse obnoxia putent, et sapienter quidem: nam dum, quae
                    eiusmodi sunt, illam alteram, quae sub terra fit, fermentationem ob delicatiorem
                    adhuc partium plexum non ferunt, succos corrumpi et abire in putredinem necesse
                    est.</p>
        <note n="note5" place="bottom">Quare consultum omnino est, 1.) ut plantae, ex quibus semina petuntur, diutius
                    in agro aut terrae insitae aut ex palis erectae relinquantur neque metantur
                    antea et in horreum inferantur, quam ipsa semina probe maturuerint. 2.) Ut ne
                    semina e montibus locisque frigidioribus petantur, cum ibi vix unquam, quantum
                    satis est, maturescant. Ipsi monticolae satius utique fecerint, si sementem non
                    ex agris suis immaturam, sed</note>
        <pb n="pb6"/>
        <p n="p7">maturam ex vallibus locisque depressioribus petant.</p>
      </div>
      <div n="div7">
        <head n="head1">ยง. IV.</head>
        <p n="p2">Ex seminibus fecundis et maturis eligantur gradiora, pleniora magisque, ut aiunt,
                    farinacea: est enim humor ille lacteus, qui ex loborum pulpa emollita exsudat,
                    primum germinis alimentum. Subit ille per canales illos, qui lobos cum radicula
                    iungunt, in radiculam primo; inde pars subtilior magisque extenuata in folia
                    seminalia atque ex his denique ad plumulam et germen penetrat; pars vero
                    crassior ipsam radiculam alit et auget, ut adeo inde et radiculae et plumulae,
                    totius etiam germinis et plantae incrementa pendeant. Quis ergo dubitet plantas
                    eo firmiores et perfectiores fore, quo ipsa semina plus alimenti subministrare
                    teneris illis germinibus possint, adeoque ipsa quoque maiora fuerint, succique
                    et farinae pleniora?</p>
        <pb n="pb3"/>
        <note n="note4" place="bottom">Unde intelligitur, opinor, non ea hoc loco semina intelligi, quae malorum
                    citreorum instar sub densis crassisque integumentis succi parum contineant.
                    Habent haec et illud incommodi, quod tenerae illae plumulae et radiculae ea
                    integumentorum claustra perrumpere difficulter possint, ut adeo germina saepe ne
                    exeant quidem, sed in semine ipso ceu utero contabescant.</note>
        <note n="note5" place="bottom">Intelligitur quoque non satis providos esse illos, qui semina ex solo arenoso
                    et macilento petunt: nam licet ea puriore fere a loliis sint, sunt tamen
                    plerumque minora quoque minusque farinacea, utpote succo et alimento copiosiore
                    destituta.</note>
        <note n="note6" place="bottom">Sunt quidem, qui grana frumenti, quo minora, eo meliora ad sationem putent.
                    Fateor: quo minora illa sunt, eo plura unum in modium coeunt, eo pauciora
                    conserendo agro sufficiunt. At vereor, ut ne ea parsimonia plus damni quam lucri
                    adferat. Et quamvis semina deteriora fructus interdum ferant, meliora ferrent et
                    plures et meliores.</note>
        <note n="note7" place="bottom">Vulgo illa semina pleniora et fecundiora censentur esse, quae aquis iniecta
                    merguntur et digitis pressa dissiliunt; leviora contra et sterilia, quae
                    supernatant et pressa complanantur.</note>
        <pb n="pb8"/>
      </div>
      <div n="div8">
        <head n="head1">ยง. V.</head>
        <p n="p2">Sint porro Semina neque humore immodico neque fermentatione nimis incitata
                    corrupta. Id enim effici fere ab utroque solet, ut germina prorumpant
                    praepropere rupta vagina aut partes illae interiores iam evolvi et explicari
                    ante tempus incipiant. Quorum illud utique perniciosissimum est, cum semen
                    quodvis non nisi semel germinet, non nisi semel evolvatur; hoc vero non minus
                    fortasse noxium: nam dum illa germina celerius exeunt, solum nacta necdum satis
                    calidum, in ipso exitu corrumpuntur aut certe alimento illo crasso adhuc
                    minimeque extenuato obruuntur veluti et suffocantur.</p>
        <note n="note3" place="bottom">Quare ne ea eligantur semina, quae, frumento demesso, in culmis adhuc haerentia
                    caelo humido exponi diutius contigit. Docet sane experientia ea semina saepe,
                    dum in agris adhuc sunt, germen per manipulos protrudere, aut dubitari certe
                    iure potest, utrum internarum saltem partium evolutio iam coepta sit necne. Sed</note>
        <pb n="pb4"/>
        <p n="p5">eligantur semina, quae eo tempore aut nullum aut perbrevem, eamque exiguam passa
                    pluviam sint.</p>
        <note n="note6" place="bottom">Caveatur praeterea, ut ne, dum frumentum in horrea infertur, siccum cum humido
                    eodem plaustro una inferatur. Secus, dum eundem in locum utrumque congeritur,
                    alterum ab altero humorem trahit et neutrum certe discerni potest.</note>
        <note n="note7" place="bottom">In ipsis horreis cura seminum sit maxima. Humor quivis in horreis maxime
                    amplioribus, ubi manipuli acervatim congesti surgunt, suspectus oppido sit: nam
                    fit saepe, ut humore adlapso quaedam in granis fermentatio oriatur. Neque ex iis
                    manipulis eligatur semen, qui solo aut stabulo sunt vicini: nam trahit inde
                    humorem et situ tabescit, ut adeo saepe ne ad panem quidem coquendum satis aptum
                    sit.</note>
        <note n="note8" place="bottom">Cura Seminum ad ipsa usque granaria porrigatur, ubi per hiemem adservari
                    solent. Sint ea loca neque calida neque frigida admodum; sint aeri quidem
                    libero, sed sicco exposita. Calor semina extenuat; frigus constringit primo, tum
                    dilatat; humor emollit et fermentationem creat; custodia nimis arcta calorem et
                    fermentationem auget, humorem continet. Neque id satis est, Semina praeterea
                    hiemali quidem tempore quavis hebdomade,</note>
        <pb n="pb9"/>
        <p n="p10">verno autem tertio quovis die vertantur cureturque in frumento maxime, ut ne
                    acervi altitudo dimidium fere cubitum excedat. Secus grana interiora calent
                    nimium neque ab aere satis perflantur.</p>
      </div>
      <div n="div9">
        <head n="head1">ยง. VI.</head>
        <p n="p2">Semina sint partiter neque vetusta neque nova admodum. Sint enim nova et mollia
                    adhuc: anne tenera illa, quae in semine sunt, plantae rudimenta fortiorem illam,
                    quae sub solo consequitur, fermentationem ferent, anne adventitium illum terrae
                    succum sine laesionis aut corruptionis periculo recipient? Sint contra longaeva
                    et perantiqua: ergo ob fermentationem, quae nunquam tota sistitur, diutius
                    continuatam alterutrum fere consequi necesse est, ut aut subtilius illud, quod
                    ex polline seminibus insitum est, fermentum exhalando auferatur aut delicatae
                    illae germinis partes immodice diducantur et rumpantur denique. Accedit</p>
        <pb n="pb3"/>
        <p n="p4">et illud, quod Semina eiusmodi vetusta neque a vermium morsibus defendi neque
                    verti tam saepe ita molliter possint, ut non eorum denique apices laedantur.</p>
        <note n="note5" place="bottom">Id tamen inter semina autumnalia et verna interest, quod his fere liceat esse
                    recentioribus, illis tunc primum, quando hiems citius ingruit: nam cum semen
                    vetus quatuordecim et amplius diebus serius quam recens exeat, contingere non
                    raro solet, ut frigus plantas vix exortas occupet ante, quam firmitatem ac robur
                    acquisierint ferendae hiemi par.</note>
        <note n="note6" place="bottom">Sunt item quaedam frumenti species, uti hordeum et avena, quarum semina,
                    quamvis recentia, copiosam segetem spondeant. Linum tamen oportet esse
                    antiquius: nam novum ita degenerat saepe, ut optimum licet post duos tresve
                    annos discerni iam a vulgari vix possit.</note>
        <note n="note7" place="bottom">Semina triticea quoque unius certe anni aetatem ferant: secus uredini
                    censentur esse obnoxia. Quamquam unde uredo existat, non eadem omnium sit
                    sententia. Sunt, qui eandem repetant a fermentatione, quam, dum pruina teneris
                    plantis inhaeret, radii</note>
        <pb n="pb8"/>
        <p n="p9">solares illuc forte adlapsi excitant. Sunt item, qui illam proficisci a semine
                    eiusque succis in fermentationem ac putredinem actis existiment. Sunt denique,
                    qui eam humori immodico aut soli aut seminis adscribant, idque ex eo maxime
                    capite, quod calx in aqua soluta et tritico inspersa praestantissimum habeatur
                    contra uredinem remedium. Sed enim uredo fortisan oriri a caussis pluribus
                    similibus potest.</p>
        <note n="note10" place="bottom">Semina nimis vetusta effoeta ac sterilia esse, id analogia quoque ex
                    animalibus petita comprobat. Verum quis demum aetatis annus sit, qui seminibus
                    sterilitatem inducat, id definiri certa lege non potest. Fortasse diversus est
                    pro diversitate seminum: nam quae partium plexum habent firmiorem, quaeque
                    fermentum succosque oleosos tenacius stringunt, fecunditatem quoque retinere
                    diutius possunt. Id fere inter omnes convenit, sterilia esse semina quinque
                    annos nata. At Reaumurius frumenti grana aliquot, etiam centum et quadraginta
                    annos adservata, seminavit. Crevere illa feliciter admodum panemque praebuere
                    sapidum. Verum singularia fortasse isthaec sunt. Argumentum inde duci solidum
                    non potest.</note>
        <pb n="pb11"/>
      </div>
      <div n="div10">
        <head n="head1">ยง. VII.</head>
        <p n="p2">Sint denique Semina a loliis aliisque seminibus adventitiis pura. Id nisi sit,
                    laetam certe segetem non habebimus: nam cum lolia radices suas in alienam
                    possessionem quaquaversus immittant celerioresque fere quam semina reliqua ortus
                    habeant, his et spatium, quo sese explicent, et alimentum, quo nutriantur,
                    subtrahunt. Qua re fieri plane necesse est, ut haec, alimento subtracto,
                    arescant fere et neque augeri mole, quantum satis est, neque firmiores, quaeque
                    plantas adultiores sustineant, agere radices possint.</p>
        <note n="note3" place="bottom">Hanc in rem excogitata varia sunt instrumenta, uti ventilabra, cribra etc.,
                    quibus semina maxime non a paleis modo et festucis, sed a loliis quoque eorumque
                    seminibus secernantur. Utantur his agriculae strenue et saepius quidem.</note>
        <note n="note4" place="bottom">Quid vero, si ea inter semina sit loliorum copia, ut secerni omnis nulla
                    industria possit? Coemantur semina ex aliis agris, atque</note>
        <pb n="pb5"/>
        <p n="p6">ut sumtibus parcatur, coemantur totidem, quot uni certe agro conserendo
                    sufficiant. Illa multiplicata pluribus deinceps agris ac denique omnibus
                    sufficient.</p>
        <note n="note7" place="bottom">Qua quidem in re ut ne agricola peccet, semen ex iis maxime agris petat, qui
                    spectata soli indole, caeli positione, calore, frigore etc. ab iis, quos
                    consitos voluerit, non magnopere differant. Sane eorum, qui ex agris
                    calidissimis semina in plagas admodum frigidas transferunt, probare consilium
                    nolim. Quod hominibus calidiore aut frigidiore loco natus contingit, ut immodico
                    soli peregrini aut frigore aut calore non nisi molestissime afficiantur, id,
                    opinor, contingere seminibus quoque oportet. Quodsi vero alterutrum fieri
                    necesse sit, ut aut deteriora in locum meliorem aut meliora in deteriorem
                    transferantur, illud prae hoc malim: nam ita spes est fore, ut mediocriter bona
                    fructus tamen ferant satis amplos.</note>
      </div>
      <div n="div11">
        <head n="head1">ยง. VIII.</head>
        <p n="p2">Sunt denique, qui Semina adhiberi non nisi arte praeparata velint. Stat haec
                    praeparatio in seminum maceratione, dum illa sive in fluida immerguntur, sive
                    solidis quibusdam corporibus admiscentur.</p>
        <pb n="pb3"/>
        <p n="p4">Habet haec maceratio sua commoda: nam seminis integumenta emoliuntur; dilatantur
                    pori, ut adeo succus alimentarius penetrare eo facilius et copiosius possit;
                    hauriuntur ex adiectis corporibus plures particulae oleosae, sulfureae et
                    phlogisticae; siccitas praeterea et humor immodicus tollitur; fermentatio atque
                    adeo seminis ortus quoque adceleratur, et quae sunt eiusmodi. Verum habet sua
                    incommoda quoque: nam ut medicina eiusmodi adhiberi tuto et sine periculo
                    possit, opus profecto est, ut quis et seminum naturam et soli, cui inferuntur,
                    indolem et medicinae virtutem, pene dixerim, futurae tempestatis quoque rationem
                    omnino perspectam habeat, itaque sciat medicinae vim nunc intendere, nunc
                    temperare, ut neque acrior illa sit unquam neque mitior. Eiusmodi autem
                    quotusquisque inter agricolas est aut etiam esse potest. Quare</p>
        <pb n="pb5"/>
        <p n="p6">multi sane sunt, qui hanc seminum praeparationem omnino reiiciant; plures, qui
                    illi certae opis inesse nihil existiment; plurimi denique, qui eam rarissime
                    simulque cautissime neque fere nisi necessitate quadam postulante adhibendam
                    censeant.</p>
        <note n="note7" place="bottom">Sunt autem fluida aeque ac sicca, quibus macerari semina solent, oppido
                    diversa. Praecipua sunt aqua naturalis frigida, fimus, urina, fuligo, creta,
                    calx, cineres etc.</note>
        <note n="note8" place="bottom">Necessitas id postulare duplici potissimum casu videtur: 1.) dum periculum
                    est, ne triticum, novum maxime et recens, uredinem ex humore contrahat. Semina
                    calce aquis soluta aut calce primum contusa,
                    tum aquis aspergantur. Qua quidem arte frumentum in granariis quoque a vermibus
                    et inflammatione defendi et ad centum et amplius conservari annos potest, uti D.
                    de Plouche Metis et D. Abbas de Louvois Sedani contigisse testantur. 2.) Dum
                    seminum serius satorum ortus est adcelerandus, ut plantae ante hiemem adhuc
                    demeti et inferri horreo maturae possint. Idque hoc anno, quo pruina frumentum
                    turcicum ambussit, factitatum a quibusdam agricolis audio: nam semina in aqua,
                    admixto fimo, macerarunt, itaque eorum ortus adcelerarunt.</note>
        <pb n="pb9"/>
        <note n="note10" place="bottom">Quodsi vero eiusmodi necessitas absit, uti fere abesse solet, telluris potius
                    quam seminis praeparationem suaserim: nam haec anceps admodum est; illa certo
                    salubris, eoque magis, quod illae materiae humo ingestae, orto fermentatione,
                    magis extenuentur, itaque in alimentum plantis proprium magisque salubre
                    convertantur ante, quam ad semina penetrent.</note>
        <note n="note11" place="bottom">Aut certe maceratio neque sit incitata neque diuturna admodum. Ipsa aqua
                    naturalis seminibus diutius maceratis alium colorem, alium saporem adfert. Quid
                    ergo dicam de calce, de cineribus, de salibus, de urina, de fuligine? Alia
                    acrimonia immodica teneras germinum fibras corrodunt; alia seminum integumenta
                    indurant; alia fermentationem hebetant etc.</note>
        <pb n="pb12"/>
      </div>
      <div n="div12">
        <head n="head1">Caput II. De Solo cuivis Semini adcommodato.</head>
      </div>
      <div n="div13">
        <head n="head1">ยง. I.</head>
        <p n="p2">Non eadem cuiusvis soli est indoles, sed plane diversa. Sunt enim alii agri
                    macilenti, qui quod seminibus subministrent, alimenti parum, alii pingues, qui
                    plurimum habent. Sunt alii sicci, qui humoris inopia, alii humidi, qui eiusdem
                    copia laborant. Sunt item alii calidi sive a radiis solaribus eo facilius et
                    copiosius penetrantibus sive ab exhalationibus fermentatione subterranea
                    exortis, alii frigidi sive ob umbrae sive ob aquae ad interiora serpentis
                    copiam, et ita porro.</p>
        <note n="note3" place="bottom">Sane in eodem non longo tractu inveniuntur agri diversae indolis: quid dicam de
                    tractibus amplioribus?</note>
        <pb n="pb4"/>
        <note n="note5" place="bottom">Praecipuum agrorum discrimen pendet 1.) ex diversitate terrarum, ex quibus
                    quivis ager componitur: nam alia terra est nigra hortensis et turfacea, alia
                    argillacea, alia calcaria, cretacea et margacea, alia arenosa et saxosa etc. 2.)
                    Ab exhalationibus sive ex gremio nativo sive aliunde haustis. 3.) A fimo
                    copiosius aut parcius importato. 4.) A positione ad solem sive orientem sive
                    occidentem sive meridianum; ad silvas et montes vicinos; ad eas plagas, e quibus
                    spirare venti vehementiores, calidiores aut frigidiores solent; ad fluvios et
                    lacus circum positos. 5.) A planitie, declivitate et elevatione supra libellam
                    maris, et quae sunt eiusmodi.</note>
      </div>
      <div n="div14">
        <head n="head1">ยง. II.</head>
        <p n="p2">Non omne solum est iaciendo semini aeque opportunum: nam semen ut exeat et
                    crescat, requirit: 1.) Nutrimentum seu succum alimentarium: quis ergo illud solo
                    macilento et effaeto inferat? 2.) Iustam caloris et frigoris mediocritatem: quis
                    ergo illud terrae aut nimis calidae aut nimis frigidae immittat? 3.) Humorem
                    iusto neque parciorem neque</p>
        <pb n="pb3"/>
        <p n="p4">copiosiorem: quis ergo solum aut nimis humidum aut nimis siccum conserat? 4.)
                    Solum neque spissius neque laxius: quis ergo semen glebae aut constrictae aut
                    laxae admodum inferat etc.?</p>
        <note n="note5" place="bottom">Vix ullum tamen fere solum est, quod non quibusdam certe seminibus recipiendis
                    aptum sit. Sane erica et genista ex arena etiam sicca et pura, alga marina ex
                    durissimis saxis, silice inprimis, variae item herbae et plantae ex altissimis
                    montium iugis enascuntur.</note>
      </div>
      <div n="div15">
        <head n="head1">ยง. III.</head>
        <p n="p2">Non quodvis Solum est cuivis Semini adcommodatum: nam seminum diversorum non
                    eadem, sed diversa indoles est. Quae magis sunt farinacea aut in culmos et
                    plures et maiores abeunt, agrum exigunt pinguiorem, quique succi et alimenti
                    plus suppeditet. Quae partibus et fibris constant tenerioribus, fermentationem,
                    quae quibusdam in agris est, immodico calore incitatam non ferunt.</p>
        <pb n="pb3"/>
        <p n="p4">Quae integumenta habent crassiora magisque compacta, solum amant humidum simul ac
                    calidum: humidum, ut illa emolliantur; calidum, ut alimentum magis
                    extenuetur.</p>
        <note n="note5" place="bottom">Triticum amat solum validum, pingue, magis continuum et cohaerens, loco
                    depressiore situm: nam quod eiusmodi est, humorem et alimentum copiosius, quod
                    petit, aut iam habet sinu suo reconditum aut aliunde ex pluviis locisque
                    editioribus advectum tenacius amplectitur. Hordeum, frumentum illud
                    delicatissimum, exigit solum validum, humiliore loco situm et pingue quidem, at
                    minus humidum: nam alimentum quidem saltem aeque copiosum, humorem autem
                    parciorem petit ac triticum. Frumentum amat solum ex arena et argilla inter se
                    creta portione commixtis compositum: nam eiusmodi solum dum humorem adlapsum
                    neque nimis cito neque nimis lente dimittit, immodicum et calorem et humorem,
                    quibus solis fere frumentum laedi constat, a semine et a radicibus arcet. Linum
                    affectat terram frigidam, pinguem, laxam, parumper arenosam et fimo maxime ex
                    stagnis et piscinis eruto stercoratam: nam et pinguedinis et frigoris amans est.
                    Avena in quovis fere solo crescit, nisi id arenosum et admodum macilentum sit:
                    nam pinguedinis et humoris quidquam, etsi parum, tamen exigit.</note>
        <pb n="pb6"/>
        <note n="note7" place="bottom">Quare agricolam seminis cuiusque indolem, quidque ad eius sive ortum sive
                    incrementum requiratur, nosse oportet, ut suum cuivis maximeque proprium
                    assignare locum possit.</note>
      </div>
      <div n="div16">
        <head n="head1">ยง. IV.</head>
        <p n="p2">Non idem solum eidem Semini per plures deinceps continuos annos est opportunum:
                    nam 1.) sunt plantae, quae radices, quas habent, perbreves non tam in profundum
                    quam in latum explicent, uti omnes fere frumenti species; sunt item aliae, quae
                    radices suas fere in profundum tantummodo demittant, uti olera, sisera, napi,
                    trifolium etc. Illae, dum glebam radicibus suis ceu uncinis quibusdam firmiter
                    amplectuntur et continent, illam reddunt spissiorem magisque constrictam; hae
                    vero, dum terram cunei instar subeunt, dividunt et seiungunt, eam laxant
                    admodum. 2.) Sunt plantae, quae humorem aeque ac alimentum copiosius exigunt.
                    Hae</p>
        <pb n="pb3"/>
        <p n="p4">terram, cui insitae sunt, exsiccant et emaciant. 3.) Sunt denique plantae, quae
                    folia angusta et pauca, sunt item aliae, quae et multa et lata habeant. Illae,
                    dum radios solis facile admittunt, terram exsiccant; hae vero, dum eosdem arcent
                    et humorem semel conceptum diutius retinent, eamdem humectant.</p>
        <note n="note5" place="bottom">Quare errant sane, qui quovis anno eidem agro idem frumenti genus aut etiam non
                    admodum diversum inferunt. Fiat seminum, fiat agrorum permutatio quaedam; detur
                    seminum in iisdem agris successio quaedam. Quaenam illa? Ea fortisan, quam<persName n="persName1">Ioannes Baptista Zallinger</persName>in<bibl n="bibl2">Dissertatione de Incremento
                        Frugum</bibl>praescribit. Sint, inquit, tres agri A, B, C. Hoc ordine
                    conserantur:</note>
        <list n="list6">
          <item n="item1">Anno 1781</item>
          <item n="item2">A. Tritico aut frumento;</item>
          <item n="item3">B. Avena aut hordeo;</item>
          <item n="item4">C. Lino, tabaco aut oleribus.</item>
          <item n="item5">Anno 1782</item>
          <item n="item6">A. Avena aut hordeo;</item>
          <item n="item7">B. Lino, rapis, oleribus etc.;</item>
          <item n="item8">C. Frumento hiemali.</item>
          <pb n="pb9"/>
          <item n="item10">Anno 1783</item>
          <item n="item11">A. Tabaco, oleribus, rapis etc.;</item>
          <item n="item12">B. Frumento aut tritico;</item>
          <item n="item13">C. Avena, hordeo etc.</item>
        </list>
      </div>
      <div n="div17">
        <head n="head1">ยง. V.</head>
        <p n="p2">Hic quaeri denique potest, an, uti in regionibus fertilioribus fere sit, agris
                    otium (Annum sabbaticum vocant) concedendum quandoque sit. Sunt ibi certae
                    annorum periodi, quibus in orbem veluti nunc hi, nunc illi agri vacationem ab
                    omni satione habent. Est haec res inter oeconomos controversa admodum, aliis
                    alia opinantibus. Id aio, spectata soli natura, anni huius sabbatici tantam,
                    quantam vulgo iactitant, necessitatem haud esse, cum quidquid agro conferre
                    otium possit, id diligens cultura stataque seminum permutatio multo certius
                    maioreque compendio praestet.</p>
        <note n="note3" place="bottom">Sane in<country n="country1">Anglia</country>, uti scriptores idonei recensent, in<region n="region2">Tyroli</region>aliisque regionibus
                    quibusdam</note>
        <pb n="pb4"/>
        <p n="p5">nihil unquam agris otii conceditur. Et quis unquam questus est agros, solius
                    negati otii caussa, aut nimium constipari aut emaciari aut loliis obrui? Nemo
                    ullus, opinor.</p>
      </div>
      <div n="div18">
        <head n="head1">Caput III. De Sationis Modo.</head>
        <head n="head2">ยง. I.</head>
        <p n="p3">Duo potissimum hic quaeri possunt: primum est, an sationem oporteat esse
                    densiorem aut rariorem; alterum est, utrum praestet Semina ad maiorem minoremve
                    profunditatem sub terra defodi. De utroque pauca, et quantum fere satis est.</p>
      </div>
      <div n="div19">
        <head n="head1">ยง. II.</head>
        <p n="p2">Sationem universe oportet esse nec nimis raram nec nimis densam. Non illud: secus
                    alimenti, quod in agris maxime pinguioribus est, quaedam certe</p>
        <pb n="pb3"/>
        <p n="p4">pars semini inutilis solis fere loliis gignendis impenditur; non istud: secus pro
                    seminum et plantarum numero minus copiosum esse alimentum necesse est: unde
                    consequitur, ut breves in culmis itidem brevibus aristae, pauca, eaque macra in
                    aristis grana sint futura.</p>
        <note n="note5" place="bottom">Maiores utique nostri sationis densioris erant amantes et studiosi admodum et
                    fere tunc primum beatos se suosque agros putabant, cum sementem in agros non tam
                    sparsissent quam effudissent, magna utique seminum iactura. At videant coloni
                    hodierni, ut ne in semine iaciendo nimis parci et frugales sint. Neque prodigum
                    hac in re neque parcum esse iuvat, et hoc fortasse minus quam illud, iis maxime
                    annis, quibus sata tempestas iniquior premit: nam paucis illis seminibus
                    extinctis, quid erit, quod crescat, quod metatur?</note>
      </div>
      <div n="div20">
        <head n="head1">ยง. III.</head>
        <p n="p2">In eodem agro, per omnes partes sibi simili, seminis per terram iacti eadem
                    ubique sit densitas. Secus certe nulla denique</p>
        <pb n="pb3"/>
        <p n="p4">agri pars erit satis sana; nullus ager sibi per omnia constans; hic macies, illic
                    pinguitudo dominabitur. Quod quidem eo videtur esse perniciosius, quod reparando
                    eiusmodi agro nulla deinceps ars, nulla industria sufficiat, cum, quod uni parti
                    prosit, id perinde obsit alteri.</p>
        <note n="note5" place="bottom">Hanc in rem variae inventae sunt machinae seminariae, quas, uti aiunt,
                    complurium provinciarum usus commendat. Duo illae praestare maxime debent:
                    primum est, ut semina per agros aequabilius distribuantur; alterum, ut id ipsum
                    maiore colonorum commoditate, temporis item et seminum compendio fiat. At
                    fortisan iis magnopere opus haud est, cum seminatorum dexteritas ipso usu
                    acquisita iunctaque dexteritati sollertia fere machinarum omnium instar esse
                    possit.</note>
        <note n="note6" place="bottom">Iuvat hoc loco de satione regulas paucas praescribere. I. Seminator, dum manum
                    in pugnum contrahit, pollicem manui probe adprimat, ne forte maior inde seminum
                    copia prorumpat, quae incedentis viam granis adcumulatis signet. II. Digitos
                    reliquos ita comprimat, ut inter binos quosque aequale intersit intervallum.
                    III. Iactus ita temperet ac moderetur, ut singulorum eadem perpetuo</note>
        <pb n="pb7"/>
        <p n="p8">sit amplitudo: nam si maior aliquando fuerit, rariora alicubi cadent semina, si
                    minor, densiora. IV. Videat diligenter, quorsum prior quaevis iactuum series
                    pertineat, ut ne in duarum se proxime consequentium finibus semina aut rariora
                    aut densiora concidant. V. Praestat iactus facere ampliores, ut duorum iactuum
                    confinis utrumque aeque participent. VI. Caveat agricola, ne semina aequabiliter
                    per agrum distributa occando rursus congerantur: quare occatio, gleba admodum
                    madefacta, aut nulla fiat aut modica, occa aliquoties sursum deorsum leviter
                    tracta.</p>
      </div>
      <div n="div21">
        <head n="head1">ยง. IV.</head>
        <p n="p2">In diversis agris sit iacti seminis diversa raritas aut densitas, idque
                    necessario: nam solum validum et pingue plantis pluribus, paucioribus alendis
                    macrum et exile sufficit. Quare satio in solo macilento sit rarior, in pingui
                    densior. Ita vero, si solius succi alimentarii ratio habeatur, idque eo etiam
                    magis, quod in solo macro planta quaevis, ut, quantum satis est, alimenti
                    adtrahat, radices suas fere latius extendat; in pingui et valente</p>
        <pb n="pb3"/>
        <p n="p4">non item. Verum tempestatis quoque ducenda ratio est. Quid enim, si illa solo
                    macilento infesta admodum sit, extinctis paucis illis, quae eidem commissa sunt,
                    seminibus, quae porro messis supererit? Quare obtinet fere, ut agri macilenti
                    densius, pingues rarius conserantur, neque id in speciem imprudenter: nam semina
                    in agris pinguibus rarius sata, siquidem his tempestas prae macris faveat,
                    radices latius explicant, succum alimentarium copiosius adtrahunt, itaque
                    segetem spondent uberrimam, cum unum saepe granum decem aut viginti etiam culmos
                    et aristas praeterea locupletes ferat, ut adeo agrorum exilium mediocritatem
                    horum abundantia abunde resarciat. Verum quid demum, si his quoque inimica
                    tempestas sit? Vereor sane, ut seges inde demessa spem coloni impleat. Pauca
                    exibunt semina, quaeque exitura sunt, a loliis citius</p>
        <pb n="pb5"/>
        <p n="p6">invalescentibus opprimentur. Quare auctor fere sum, ut agri pingues, quique ad
                    gignenda lolia sunt magis proni, uti fere plani, humidi locoque depressiore siti
                    esse solent, densius conserantur: vel enim his tempestas erit amica vel adversa?
                    Si primum: erit messis copiosissima; si alterum: erit certe mediocris.</p>
        <note n="note7" place="bottom">Huc pertinent agri frigidi quoque: nam et hi pluribus et maioribus solent esse
                    periculis expositi. Id ipsum quoque de agris iisdem quidem, at sibi dissimilibus
                    dictum sit.</note>
      </div>
      <div n="div22">
        <head n="head1">ยง. V.</head>
        <p n="p2">In iisdem agris seminis diverso tempore iacti sit diversa raritas aut densitas.
                    Sane semini verno tempore sparso licet esse rariori: nam quae huic pericula
                    impendent, leviora fere solent esse. Illud vero, quod ante hiemem maxime
                    praecocem iacitur, oportet esse densius: nam cum plantae iuvenes et imbecilles,
                    antequam iustam firmitatem ac robur acquisierint,</p>
        <pb n="pb3"/>
        <p n="p4">ferendae hiemi pares haud sint, fieri plane consuevit, ut earum plurimae a
                    frigore occupatae intereant. Quare densior paullo sit satio, ut, aliis intra
                    terrae sinum emortuis, aliae supersint, quae prodeant, quae fructus ferant.</p>
      </div>
      <div n="div23">
        <head n="head1">ยง. VI.</head>
        <p n="p2">In iisdem agris diversi seminis sit diversa raritas aut densitas: Sunt enim
                    quaedam frumenti species, ut triticum et hordeum, quae se suasque radices latius
                    explicent pluresque ex uno grano culmos efferant, itaque luxurient. Sunt aliae,
                    quae intra arctius se spatium contineant neque fecundae adeo ac fertiles sint.
                    Quid ergo? An eadem utriusque generis semina densitate spargantur? Minime vero.
                    Illorum satio sit rarior: secus cum eadem alimenti copia aequali, non maiori
                    culmorum numero alendo sufficiat, seminum fiet dispendium sine segetis uberioris
                    spe.</p>
        <pb n="pb3"/>
        <note n="note4" place="bottom">Solent quidem omnes frumenti species, ubi solo valido et pingui committuntur,
                    se latius propagare; sed nempe aliae prae aliis.</note>
      </div>
      <div n="div24">
        <head n="head1">ยง. VII.</head>
        <p n="p2">Eiusdem seminis, at magnitudinis diverso tempore diversae, eodem in agro diversa
                    non nunquam satio sit. Sane frumenti semina non quovis anno sunt eiusdem
                    magnitudinis, sed modo maiora, modo minora. Sint minora, ergo parciorem, sint
                    maiora, ergo largiorem oportet esse sationem.</p>
        <note n="note3" place="bottom">Quare opus sane est, ut seminator et soli et temporis et seminis ipsius
                    rationem habeat. Hanc si habuerit, faciet certe inter seminandum gradus nunc
                    ampliores, nunc arctiores; nunc minus, nunc plus granorum simul manu prehendet.
                    Illud si fecerit aut utrumque aut alterutrum, satio erit rarior; si istud,
                    densior.</note>
        <note n="note4" place="bottom">Inde intelligitur quoque seminatores esse oportere neque novos et peregrinos
                    neque imperitos et negligentes; non novos, quia soli cuiusque indolem ignorant;
                    non imperitos, quia, quorum inter seminandum artio</note>
        <pb n="pb5"/>
        <p n="p6">sit habenda, plane nesciunt; non negligentes, quia, quae sciunt, quaeque scire
                    possunt, fere negligunt. Opus usu praeterea est; opus exercitatione, eaque non
                    vulgari et perbrevi, sed egregia et diuturna.</p>
      </div>
      <div n="div25">
        <head n="head1">ยง. VIII.</head>
        <p n="p2">Profunditas quoque, ad quam semina intra terram defodiantur, neque sit modica
                    neque magna admodum; non modica: nam, ut nihil dicam, quod semina ab extima
                    terrae superficie leviter tecta a tempestatum iniuriis, a caloris et frigoris
                    acerbitatibus, a ventis item et volucribus patiantur plurimum, inter extimas
                    illas terrae crustas alimentum inveniunt minus copiosum minusque extenuatum:
                    unde fit, ut plantae inde ortae non modo graciles et breves fere sint, sed
                    etiam, uti Illustrissimus D.<persName n="persName1">Wolfius</persName>in<bibl n="bibl2">Tractatu de Mirabili
                        Frumenti Multiplicatione</bibl>contendit, paucioribus geniculis ceu gemmis
                    frugiferis turgeant, quae in</p>
        <pb n="pb3"/>
        <p n="p4">totidem deinde culmos et aristas novas exeant. Non magna: nam etsi in
                    inferioribus terrae stratis succus alimentarius per extimas terrae laxioris
                    crustas facile transmissus, maiore et copia et praestantia collectus forte sit,
                    aer tamen penetrare illuc vix potest, sine cuius accessu, uti certis pariter
                    experimentis compertum est, neque seminis fermentatio neque germinis ortus
                    succedere feliciter potest.</p>
        <note n="note5" place="bottom">Sane Clarissimus D.<persName n="persName1">du Hamel</persName>in<bibl n="bibl2">Tractatu de Agricultura
                        Tulliana</bibl>testatur Dominum<persName n="persName3">Tull</persName>seminum alia ad novem, alia ad sex, alia
                    denique ad unum alterumve digitos defodisse, eo eventu, ut prima illa per decem
                    continuos annos mutationis nihil subierint; posteriora, aliquot certe, satis
                    feliciter creverint; postrema haec omnium optime adoleverint.</note>
        <note n="note6" place="bottom">Quod germinum, quorum semina agrorum superficiei fere insperguntur tantum,
                    radices plus aeris et roris imbibant, et quacunque etiam levissima pluvia
                    irrigentur, id roboris parum habet: nam plantae aerem, rorem, pluvias etc. non
                    solis radicibus, sed foliis maxime, ramis, corticibus et integumentis imbibunt
                    et absorbent.</note>
        <pb n="pb7"/>
        <note n="note8" place="bottom">Duo maxime insrumenta hanc in rem in usu apud agricolas sunt: aratrum et
                    occa. Illud terram vertit, laxat, aperit, ut semina germinumque radices
                    penetrare profundius possint; haec, terra ingesta, semina contegit.</note>
      </div>
      <div n="div26">
        <head n="head1">ยง. IX.</head>
        <p n="p2">In diversis agris diversam esse oportet seminis profunditatem. Profecto si solum
                    laxius fuerit, planta infra superiores terrae crustas neque humoris et alimenti,
                    quod transmittitur, satis habebit neque in solo satis firmiter consistet, et si
                    arenosum praeterea sit, arena quovis vento aliorsum devecta, radices germinum et
                    plantarum denudatae cuivis caeli iniuriae erunt expositae. Contra si densius
                    illud fuerit magisque constrictum, cuiusmodi argillaceum solet esse, semine ad
                    maiorem profunditatem defosso, germen per glebam impositam eluctari sursum
                    difficulter sane poterit, humoris item saepe inopia, non nunquam etiam, ubi</p>
        <pb n="pb3"/>
        <p n="p4">ille semel ad interiora pervaserit, copia laborabit.</p>
      </div>
      <div n="div27">
        <head n="head1">ยง. X.</head>
        <p n="p2">In iisdem agris diversi seminis diversam oportet esse profunditatem. Sunt semina,
                    uti triticea, magis voracia suapte natura et sitientia, quaeque ex eodem grano
                    culmos plures, eosque et altiores et crassiores educant. Sunt alia, uti
                    avenacea, magis abstemia et sobria, quaeque minus luxurient. Illa, ut succum et
                    alimentum habeant copiosius radicesque mittere altiores possint, profundius in
                    terram penetrent. His consistere loco altiore licet.</p>
        <note n="note3" place="bottom">Linum, cannabis et milium excipi fere ab hac lege solent, sive quod ad minorem
                    ultra terram altitudinem sese efferant, sive quod radices per se aut latius
                    explicent aut terrae profundius immittant.</note>
        <pb n="pb4"/>
      </div>
      <div n="div28">
        <head n="head1">ยง. XI.</head>
        <p n="p2">In iisdem agris eiusdem seminis, sed diverso tempore sati diversam oportet esse
                    profunditatem: maiorem, dum verno tempore, minorem, dum in autumno iacitur. Nam
                    verno tempore laxius fere solet esse solum, succus alimentarius in inferioribus
                    terrae stratis haeret copiosior, calor item iam profundius penetravit, ut adeo
                    profundior seminis defossio non innocua modo sit, verum utilis quoque; at in
                    autumno solum fere frigidius et densius est; semen item altius defossum tardius
                    exit, ut adeo verendum magnopere sit, ne planta inde enata, uti tenera adhuc et
                    infirma admodum est, a frigore maturius superveniente occupata intereat.</p>
        <note n="note3" place="bottom">Quare agricolam et seminis et soli et temporis habere rationem ex eo etiam
                    capite oportet, ut sciat, quousque et aratri vomerem et occae dentes immittere
                    in terram liceat. Universe tamen praestat in agro bene</note>
        <pb n="pb4"/>
        <p n="p5">culto sulcos facere exiguos minusque profundos: nam plus fere obest seminis
                    profunditas iusto maior quam minor.</p>
      </div>
      <div n="div29">
        <head n="head1">Caput IV. De Sationis Tempore.</head>
      </div>
      <div n="div30">
        <head n="head1">ยง. I.</head>
        <p n="p2">Duo potissimum a providentissimo Numine constituta sunt sationis tempora: vernum
                    alterum, alterum autumnale, idque agricolarum utique totiusque agriculturae
                    bono. Secus certe si eodem agri omnes tempore essent conserendi, alterutrum
                    consequi necesse esset, ut aut immensae agrariorum operum uno tempore se
                    coacervantium moli succumberet non raro laboriosa agricolarum imbecillitas aut
                    agri etiam optimi necessaria et satione et cultura destituti quovis anno
                    complures squalerent atque inerti ac vano otio contabescerent. Quare ea</p>
        <pb n="pb3"/>
        <p n="p4">quoque diversa diversis seminibus indita natura ac indoles est, ut alia verno,
                    alia autumnali tempore iaci in terram utiliter atque cum fructu aut possint aut
                    debeant quoque. De utraque satione, et autumnali et verna, atque de illa quidem
                    primo, de altera secundo loco breviter et perpaucis agam.</p>
      </div>
      <div n="div31">
        <head n="head1">ยง. II.</head>
        <p n="p2">Satio autumnalis neque sit sera neque praecox admodum. Utraque aut damno aut
                    periculo saltem est obnoxia: illa quidem, quia hieme celerius superveniente
                    plantae tenerae ita firmari ad illud usque tempus et consolidari nequeunt, ut
                    hiemem ferant; haec autem, quia eaedem plantae toto illo, eoque diuturniore,
                    quod sationem inter et hiemem interest, temporis tractu inutilibus fere foliis
                    et plantis producendis occuptae, deinceps exacta maxime hieme vires</p>
        <pb n="pb3"/>
        <p n="p4">haud integras, sed fractas multumque debilitatas ad culmos et aristas et grana,
                    utiliora utique, educenda adferunt. Accedit, quod autumno humido plantarum
                    plurimae, immodico humore laedi magnopere et computrescere fere soleant.</p>
        <note n="note5" place="bottom">Est tamen satio praematura anteferenda plerumque nimis serae: nam illa
                    levioribus fere periculis exposita minus incertos habere exitus solet.</note>
      </div>
      <div n="div32">
        <head n="head1">ยง. III.</head>
        <p n="p2">Sationis autumnalis tempus sit in diversis agris pariter diversum: nam ut plantae
                    iustam acquirant firmitatem et soliditatem, longiore tempore opus est in agris
                    macilentis et frigidis, breviore in calidis et bene habentibus. Sit ergo in
                    illis satio maturior, in his serior: ita utrobique iam satis valentes plantae et
                    auctis quodammodo viribus occurrent hiemi.</p>
        <pb n="pb3"/>
      </div>
      <div n="div33">
        <head n="head1">ยง. IV .</head>
        <p n="p2">Sationis autumnalis tempus sit pro diverso semine pariter diversum. Certe quaedam
                    semina, uti triticea, sunt tenerioris magisque delicatae naturae; plus
                    firmitatis, plus item humoris et alimenti exigunt. Contra alia, uti frumentaria,
                    sunt naturae paullo valentioris, humore et alimento parcius subministrato
                    contenta sunt. Quare est profecto, cur illa citius, haec tardius solo
                    inferantur.</p>
      </div>
      <div n="div34">
        <head n="head1">ยง. V .</head>
        <p n="p2">Sationis autumnalis tempus sit pro diversa, ad quam Semina intra terram
                    pertingunt, profunditate pariter diversum. Sint enim quaedam semina altius sub
                    terra defossa. Tardiores multo ortus habent, ita quidem, ut saepe unius
                    alteriusve digiti discrimen quatuordecim etiam et amplius dierum moram inducat.
                    Quare suaserim sane, ut satio eo maturior sit, quo profundior.</p>
        <pb n="pb3"/>
      </div>
      <div n="div35">
        <head n="head1">ยง. VI.</head>
        <p n="p2">Satio verna fiat aut mature aut sero admodum. Et vero semina verna (paucis
                    fortasse exceptis) humoris, dum sive oriuntur sive crescunt, aliquanto plus
                    exigunt: nam siccitate diutius continuata pluviisque raro et parce admodum
                    delapsis rara solet esse frugum vernarum messis. Quid ergo? Anne eo tempore, quo
                    terra maxime sitit, isthaec semina conserantur? Sunt autem, opinor, duo maxime
                    eiusmodi tempora, quibus solum maxime humidum solet esse: alterum est exeunte
                    Aprili aut ineunte Maio, quo terra omnem illam adhuc humoris et succi
                    alimentarii copiam continet, quam per hiemem ex nive potissimum ac nebulis
                    hausit; alterum est medio circiter Iunio, quo e vaporibus iam pridem e terra
                    elevatis quidem, at eo maxime tempore copiosius collectis atque ex atmosphaera
                    denuo in terram delapsis</p>
        <pb n="pb3"/>
        <p n="p4">magnam rursus et pluviae et roris copiam imbibit. Sit ergo satio aut matura
                    admodum aut sera. Utrumcunque fuerit, habebit planta succi et humoris plurimum.</p>
        <note n="note5" place="bottom">Ob eandem caussam satio maxime verna aut post moderatas pluvias aut nebulas
                    densiores fiat: nam pluviae nebulaeque terram non modo irrigant, sed multis
                    praeterea particulis sulfureis, phlogisticis etc. imbuunt, ut adeo inde et
                    seminis fermentatio et plantarum ortus adceleretur et adiuvetur plurimum.</note>
      </div>
      <div n="div36">
        <head n="head1">ยง. VII.</head>
        <p n="p2">Tempus sationis vernae sit in diversis agris similiter diversum. Sunt agri calidi
                    et frigidi: calidi sive a radiis solaribus illuc citius et copiosius adlapsis
                    sive ab exhalationibus fermentatione subterranea extricatis; frigidi sive a nive
                    superficiei aut certis eiusdem partibus diutius inhaerente sive ab aqua intra
                    terram copiosius collecta. Illi sationem admittunt maturiorem, hi tardiorem.</p>
        <pb n="pb3"/>
        <note n="note4" place="bottom">Terrae quoque, ex qua agri constant, hac in re habenda ratio est: nam spissior
                    et calorem et humorem, uti tardius admittit, ita diutius admissum fovet ac
                    retinet; laxior utrumque cito et concipit et conceptum dimittit.</note>
      </div>
      <div n="div37">
        <head n="head1">ยง. VIII.</head>
        <p n="p2">Tempus sationis vernae sit pro diverso semine itidem diversum: nam seminum alia
                    sunt valentiora frigorisque magis patientia, ut hordeum maius et avena, alia
                    imbecilliora et caloris quam frigoris amantiora: alia item succi et humoris
                    plus, alia minus aut exigunt aut ferunt. Quare illa citius, haec serius solo
                    inferantur: ita solum quaevis nanciscentur sibi suaeque naturae maxime
                    adcommodatum: illa frigidius et humidius, haec calidius et siccius.</p>
      </div>
      <div n="div38">
        <head n="head1">ยง. IX.</head>
        <p n="p2">Iam in eo eram, ut hoc loco et huic capiti et Dissertationi omni finem</p>
        <pb n="pb3"/>
        <p n="p4">imponerem, cum nova mihi quaestio in mentem venit, quae huc quoque pertinere visa
                    est. Quaeritur nempe, utrumne satio seminumque ortus aeque ac plantarum
                    incrementa a sideribus quoque eorumque situ ac positione pendeant. Atque de Sole
                    quidem dubitari non potest, cum calore suo, quem quaquaversus diffundit, terram
                    beet, succum extenuet, fermentationem seminum excitet, plantarum ortus,
                    incrementa et maturitatem adiuvet. De Luna controversia est. Huic Philosophia
                    vetus hac in re tribuit omnia; nova nihil aut perparum. At enim in mari aestum
                    ciet: quidni in atmosphaera quoque? Cieat enimvero. Erit teste Clarissimo D.
                    Paulo Frisio is aestus oppido exiguus; differentia summae altitudinis erit non
                    nisi = 1 13/15 ped. Tantula autem differentia quid efficere tandem possit? Erant
                    tamen et sunt viri quidam eruditissimi, qui pro Luna</p>
        <pb n="pb5"/>
        <p n="p6">et dimicarint et dimicent etiamnunc. Inter hos eminent Halleius, Muschenbroekius
                    et Toaldo astronomus patavinus. Hic observationibus, uti ipse in ea, quam hac de
                    re scripsit, dissertatione testatur, per quinquaginta annos adcuratissime
                    institutis invenit denique mutandae in certis Lunae phasibus tempestatis
                    probabilitatis gradum esse in Novilunio = 6:1; in Plenilunio = 5:1; in
                    Quadratura prima = 2 ยฝ:1; in Quadratura ultima = 2 ยฝ:1; in Perigaeo = 7:1; in
                    Apogaeo = 4 ยฝ:1; in Aequinoctio ascendente = 3 ยผ:1; in Aequinoctio descendente =
                    2 ยพ:1; in Lunistitio australi = 3:1; in Lunistitio boreali = 2 ยพ:1. Observavit
                    praeterea ex octoginta aquarum eluvionibus quinquaginta et unam accidisse Luna
                    in Absidibus et Aequinoctio, viginti quinque eadem in Solstitio versante. His
                    accedunt homines simplices quidem, at hac in re</p>
        <pb n="pb7"/>
        <p n="p8">fortisan non omni fide indigni, rustici, pastores, nautae, olitores aliique et
                    Lunae et tempestatum observatores eo diligentiores, quo caeli sibi suisque
                    laboribus faventis magis indigentes. Nempe datur fortasse inter Lunae situm et
                    tempestatum mutationes nexus quidam, quantumvis adhuc incognitus.</p>
        <pb n="pb9"/>
      </div>
      <div n="div39">
        <head n="head1">Positiones ex Physica Generali.</head>
        <p n="p2">I. Physica ceu scientia rerum naturalium corpora potissimum sive totalia sive
                    particularia eorumque multiplices affectiones et phaenomena contemplatur. Sunt
                    autem corpora, prouti primo concipiuntur, substantiae impenetrabiles, extensae,
                    divisibiles, mobiles et inertes.</p>
        <p n="p3">II. Motus simplex oritur ab unica, compositus a pluribus viribus in idem corpus
                    agentibus; quarum directiones si versus eamdem plagam tendant, corpus movetur vi
                    aequali summae virium componentium; si sibi oppositae sint, aut quiescit aut
                    movetur directione fortioris cum celeritate differentiae virium aequali; si sub
                    certo angulo conspirent, describit diagonalem.</p>
        <p n="p4">III. Motus aequabilis est, si corpori moto eadem usque celeritas insit;
                    adceleratus vel retardatus, si eadem usque augeatur vel imminuatur.</p>
        <pb n="pb5"/>
        <p n="p6">IV. In motu aequabili celeritates sunt in ratione directa spatiorum et inversa
                    temporum; spatia in ratione composita celeritatum et temporum; tempora in
                    ratione directa spatiorum et inversa celeritatum.</p>
        <p n="p7">V. In motu uniformiter adcelerato vel retardato crescunt aut decrescunt
                    celeritates, ut tempora; spatia ab initio motus computata, ut quadrata temporum
                    vel celeritatum; spatia seorsim accepta, ut numeri impares. Sunt item spatia
                    utroque motu percursa dimidia illius, quod eodem tempore, motu aequabili, cum
                    celeritate aut finali aut initiali conficeretur.</p>
        <p n="p8">VI. Ad motum uniformiter adceleratum pertinet motus per plana inclinata; in quo
                    vis corporis eiusmodi plano impositi absoluta est ad pressionem in planum, uti
                    longitudo ad basin plani; ad vim comparativam, qua per planum nititur
                    descendere, uti longitudo ad altitudinem plani. Celeritas tamen in descensu,
                    sive is per longitudinem sive altitudinem fiat, eadem acquiritur: id, quod etiam
                    tunc obtinet, quando descensus fit per curvam continuam.</p>
        <p n="p9">VII. In quavis corporum actione datur reactio aequalis et contraria actioni.
                    Quare si corpora non elastica in se directe incurrant, celeritas communis post
                    conflictum est ut summa vel differentia quantitatum motus ante conflictum divisa
                    per summam massarum; si perfecte elastica, effectus duplus est illius, qui
                    absente elaterio obtinet.</p>
        <pb n="pb10"/>
        <p n="p11">VIII. Dum corpus in planum immotum oblique incedit, vel neutrum est elasticum vel
                    alterutrum perfecte elasticum et alterutrum perfecte durum? Si primum: corpus
                    progreditur post conflictum directione ad planum parallela cum velocitate, quae
                    sit ad priorem, uti cosinus anguli incidentiae ad radium; si alterum:
                    reflectitur ita, ut angulus reflexionis sit aequalis angulo incidentiae.</p>
        <p n="p12">IX. Motus rectilineus est, quo corpus linea recta, curvilineus, quo linea curva
                    promovetur.</p>
        <p n="p13">X. Ut corpus motu suo lineam curvam describat, non sufficit, ut duae vires
                    sub angulo quodam conspirent, sed opus quoque est, ut vires ipsae sint diversi
                    generis: quarum inter se ratio cum diversissima possit esse, species quoque
                    curvarum hisce viribus descriptarum possunt esse diversissimae.</p>
        <p n="p14">XI. Dum corpus duabus viribus impellitur, quarum altera motum aequabilem, altera
                    uniformiter adceleratum producat simulque directionibus parallelis agat,
                    describitur Parabola.</p>
        <p n="p15">XII. Pendulum circa punctum fixum oscillans describit arcum circuli: ubi cum
                    descensus fiat per vim comparativam, eaque in quovis arcus puncto sit ad
                    absolutam, uti sinus anguli elevationis ad radium, motus non est uniformiter
                    adceleratus. Est tamen, uti ex theoria Cycloidis ostenditur, per exiguos arcus
                    circuli</p>
        <pb n="pb16"/>
        <p n="p17">isochronus et durationes oscillationum sunt in ratione subduplicata directa
                    longitudinis pendulorum et reciproca gravitatis: ex quo colligitur, quomodo
                    gravitas in diversis terrae locis diversa inveniri per pendula potuerit, cum
                    gravitates in pendulis quidem isochronis sint, ut pendulorum longitudines;
                    stante autem eadem pendulorum longitudine, ut quadrata numeri oscillationem.</p>
        <p n="p18">XIII. Si corpus impellatur duplici vi, quarum altera adceleratrix corpus versus
                    centrum quoddam urgeat, altera idem quavis alia directione motu aequabili
                    provehat, illud circa hoc in curva revolvitur, ita quidem, ut radius vector
                    describat areas temporibus proportionales et celeritas in quovis orbitae puncto
                    sit in ratione reciproca perpendiculi ex centro virium in tangentem demissi.</p>
        <p n="p19">XIV. Si corpus in Ellipsi revolvatur, vis centripeta, mutatis distantiis, mutatur
                    crescitque in distantia minore a centro virium, quod in alterutro focorum sit;
                    decrescit in maiore estque in ratione reciproca duplicata distantiarum ab eodem
                    centro virium. Ipsa vis tangentialis quoque mutatur: nam ubi radius vector cum
                    tangente efficit angulum acutum, adceleratur; ubi angulum obtusum format,
                    retardatur: at neque adceleratio neque retardatio est uniformis et constans.</p>
        <pb n="pb20"/>
        <p n="p21">XV. Quodvis corpus perseverat in suo statu quietis vel motus uniformis in
                    directum, donec actione alterius immutare suum statum cogatur.</p>
        <p n="p22">XVI. Si diversis in vecte punctis adplicentur tres potentiae ita comparatae, ut
                    vis ex duabus composita sit vi tertiae aequalis et directe opposita, datur quies
                    respectiva seu aequilibrium, sique ex quovis in directione unius e tribus
                    potentiis accepto puncto perpendicula ad directiones reliquarum demittantur,
                    sunt binae reliquae potentiae in ratione horum perpendie lorum reciproca
                    daturque aequilibrium, si pondera inaequalia, hinc et illinc adpensa et
                    distantiae ponderum a fulcro reciprocent.</p>
        <p n="p23">XVII. In quovis systemate punctorum in se mutuo agentium datur centrum
                    aequilibrii vel gravitatis, idque unicum, in quo totum systema concipi collectum
                    potest.</p>
        <p n="p24">XVIII. Atque ex his principiis deducuntur ea, quae pertinent ad aequilibrium in
                    variis vectibus, in libra, statera, axe peritrochii, trochlea, plano inclinato,
                    cochlea et cuneo. At enim in usu machinarum etiam motus et impedimenta motus,
                    quorum praecipuum est frictio, adtendi perinde debent.</p>
        <p n="p25">XIX. Elementa corporum sunt simplicia vi motrice atque adeo activa praedita; qua
                    pro certa distantiarum lege motum producunt, non in se quidem ipsis, sed in
                    aliis.</p>
        <pb n="pb26"/>
        <p n="p27">XX. In distantiis omnino minimis agere vires repellentes colligitur ex vi, qua
                    corpora omnia ulteriori compressioni secundum omnem directionem resistunt; item
                    ex impenetrabilitate et extensione corporum.</p>
        <p n="p28">XXI. Vis adtractiva specialis probatur ex cohaesione corporum; ex operationibus
                    chemicis, uti ex solutione, praecipitatione, crystallisatione et
                    fermentationibus; item ex ascensu fluidorum intra tubulos capillares aliisque
                    phaenomenis analogis.</p>
        <p n="p29">XXII. Vis demum adtractiva generalis seu gravitas omnium corporum mutua et agens
                    in ratione directa massarum et reciproca duplicata distantiarum infertur ex motu
                    planetarum eorumque perturbationibus.</p>
        <p n="p30">XXIII. Planetae sunt corpora mundo coaeva, opaca, a Sole illustrata, circa quem
                    una cum satellitibus suis in orbitis proxime ellipticis rotantur. Ad planetas
                    Cometae quoque pertinent, quorum caudae probabilius ex vaporibus per
                    atmosphaeram solarem elevatis oriuntur.</p>
        <p n="p31">XXIV. Sol et stellae fixae sunt corpora lucida et maximam partem inflammata.
                    Solis maculae quaedam ab ipsius superficie absunt, quaedam eidem adhaerent:
                    illae verosimilius sunt fuligines et exhalationes corporis solaris, hae partes
                    fluido igneo destituae. Lumen Zodiacale probabiliter est ipsa solis
                    atmosphaera</p>
        <pb n="pb32"/>
        <p n="p33">circa polos compressa et ad aequatorem expansa.</p>
        <p n="p34">XXV. Eclipsis Lunae et Satellitum contingit, quando illa per umbram a terra, hi a
                    primariis proiectam transeunt: contra eclipsis terrae datur, quando Luna,
                    Mercurio aut Venere Solem inter et terram interpositis quidam terrae tractus
                    umbra ab iis proiecta involvitur.</p>
        <p n="p35">XXVI. Ex vi adtractiva generali et prima proiectili intelligitur ratio physica
                    motus planetarum circa Solem, Satellitum circa primarios: item rotatio et Solis
                    et Planetarum circa axes.</p>
        <p n="p36">XXVII. Cum gravitate universali non nisi systema terrae motae convenit indeque
                    explicatum habent gravitatis in diversis terrae locis anomaliae; eius figura ad
                    polos compressa et ad aequatorem prominens; aestus denique marini phaenomena
                    regularia: nam anomala a vario locorum situ et habitudine pendent.</p>
        <pb n="pb37"/>
      </div>
      <div n="div40">
        <head n="head1">Ex Physica Particulari.</head>
        <p n="p2">XXVIII. Aqua est corpus fluidum, diaphanum, modicae compressionis capax, multa
                    corpora dissolvens, saporis omnis et odoris per se expers, pluribus partibus
                    heterogeneis plerumque mixtum.</p>
        <p n="p3">XXIX. Et fluiditas quidem aquae aliorumque fluidorum similium habetur praecipue a
                    materia ignea interlubente: hac magnam partem expulsa, particulae per vires suas
                    adtractivas ad certos angulos in massam solidam seu glaciem abeunt.</p>
        <p n="p4">XXX. Solutio aquae in vapores, horum elevatio et sustentatio verosimiliter per
                    vim aeris menstruam explicatur: solutio autem tunc primum consequitur, ubi ea,
                    quae inter particulas aqueas est, vis adtractiva per calorem fuerit imminuta.</p>
        <p n="p5">XXXI. Vaporum aqueorum ingens est vis expansiva, quae cum a vi elastica ipsius
                    aquae, tum a vi expansiva materiae igneae et aereae proficiscitur.</p>
        <pb n="pb6"/>
        <p n="p7">XXXII. Pressio aquae aliorumque fluidorum similium homogeneorum est in ratione
                    altitudinis et propagatur in omnem partem.</p>
        <p n="p8">XXXIIII. Pressio in fundum horizontalem est in ratione composita gravitatis
                    specificae fluidi, basis et altitudinis. Quare in tubis communicantibus non
                    admodum angustis datur aequilibrium, quando aut fluidorum homogeneorum eaedem
                    utrinque sunt altitudines aut heterogeneorum altitudines cum gravitatibus
                    specificis reciprocant.</p>
        <p n="p9">XXXIV. Solidum fluido immersum tantum sui ponderis amittit, quantum est pondus
                    fluidi loco trusi; mergitur autem eo usque, dum volumen fluidi extrusi pondere
                    aequet pondus totius solidi. Inde deducitur methodus determinandi gravitates
                    corporum specificas et merces naufragas ex aquis adtollendi etc.</p>
        <p n="p10">XXXV. Quo minus fluidorum e foramine vasis constanter pleni erumpentium quantitas
                    sit exacte in ratione simplici foraminis ac temporis et subduplicata
                    altitudinum; item quo minus iactus aut horizontalis describat parabolam aut
                    verticalis ad eamdem, ad quam aqua intra vas consistit, altitudinem pertingat,
                    obstant varia impedimenta.</p>
        <p n="p11">XXXVI. Motus quoque in aqua aliisque fluidis propagatur in omnem partem, et si
                    illa in obstaculum verticale incurrant, reflectuntur.</p>
        <pb n="pb12"/>
        <p n="p13">XXXVII. Aer est corpus valde subtile, pellucidum, grave, elasticum, variorum
                    corporum exhalationes, a quibus tamen ipse distinguitur, in se continens, in
                    omnibus corporibus praesens totamque tellurem ad insignem altitudinem ambiens.</p>
        <p n="p14">XXXVIIII. Ex variis particulis cum aere elementari et fluido igneo coniunctis
                    videntur proficisci variae affectiones aeris phlogistici, dephlogistici, fixi,
                    nitrosi et inflammabilis.</p>
        <p n="p15">XXXIX. Ascensus mercurii in barometro, ascensus fluidorum in siphonibus et
                    antliis sugentibus, cohaesio hemisphaeriorum per pressionem potissimum aut
                    elasticitatem aeris explicantur. Ex observationibus barometri et thermometri
                    diutius institutis inveniri circiter differentia altitudinis duorum locorum
                    potest.</p>
        <p n="p16">XL. Ventus oritur ex turbato vehementius aeris aequilibrio; id, quod non solum
                    per calorem et frigus ac vapores aqueos, sed etiam per aerem vel a corporibus
                    terrestribus productum vel absorptum fieri potest.</p>
        <p n="p17">XLI. Sonus praecipue per aerem propagatur: consistit autem sonus primitivus in
                    celerrimis oscillationibus partium corporis sonori; differentia soni acuti et
                    gravis pendet a numero vibrationum dato tempore factarum, qui in chordis
                    homogeneis rationem directam</p>
        <pb n="pb18"/>
        <p n="p19">subduplicatam ponderis tendentis et reciprocam compositam longitudinis et
                    diametri chordarum sequitur; differentia denique soni intensi et remissi ab
                    amplitudine singularum vibrationum repetitur. Explicatur hoc loco vocis humanae
                    formatio.</p>
        <p n="p20">XLII. Aer a corpore sonoro concitatus oscillationes seu undas concipit ipsis
                    oscillationibus corporis sonori analogas: unde propagatio cuiuscunque soni per
                    aerem eiusque reflexio et augmentum in tubis acusticis et stentoreis explicatur.</p>
        <p n="p21">XLIII. Organum auditus praecipuum videntur esse fibrae laminae spiralis tanquam
                    nervi acustici propagines.</p>
        <p n="p22">XLIV. In quovis fere corpore datur motus quidam intestinus, quo varia effluvia ex
                    corpore eiiciuntur, quae si a particulis salium volatilium et sulfureis inter se
                    coniunctis constent et ad organum odoratus, quod praecipue membrana pituitaria
                    videtur esse, cum inspiratione adtrahantur, efficere sensationem odoris solent.</p>
        <p n="p23">XLV. Datur fluidum quoque igneum subtilissimum, summe elasticum, sine quo
                    phaenomena caloris et ignis, ut expansio corporum, origo, communicatio caloris
                    etc., explicari nequeunt.</p>
        <p n="p24">XLVI. Phlogiston seu materia inflammabilis est compositum, cuius pars altera
                    ignis</p>
        <pb n="pb25"/>
        <p n="p26">est, altera particulae quaedam aliae, quae ignem sua adtractione absorbeant et
                    vinciant. Ut igitur corpus inflammetur, materia illius inflammabilis converti in
                    vapores ac resolvi in sua principia debet, ad quod novus usque aer instar
                    menstrui requiritur: inde explicatur flammae intensitas et extinctio, color item
                    et sonus, fusio quoque, candefactio, calcinatio et vitrificatio.</p>
        <p n="p27">XLVII. Lux ex quovis puncto lucido propagatur proxime per lineas rectas, nisi ab
                    obstaculo detorqueatur; propagatur item successive, motu aequabili; et stupenda
                    celeritate aeque ac subtilitate. Intensitas luminis decrescit in ratione
                    reciproca duplicata distantiarum a puncto lucido.</p>
        <p n="p28">XLVIII. Lumen est tenuissimum effluvium corporum lucentium, quodque a materia,
                    quae calorem efficit, non differat. Refractio, reflexio et diffractio luminis,
                    opacitas item vel diaphaneitas corporum pendent a diversis viribus, quas varia
                    media in particulas luminis exserunt.</p>
        <p n="p29">XLIX. Quivis albus lucis radius componitur ex innumeris aliis diversam, eamque
                    constantem refrangibilitatem et colorem habentibus. Colores nativi corporum
                    pendeat a subtilissimis eorum lamellis in superficie dispositis, quae pro varia
                    sua crassitie certi coloris radios copiosius reflectunt, reliquis potissimum
                    absorptis.</p>
        <pb n="pb30"/>
        <p n="p31">L. Magnitudo adparens aestimata obiectorum pendet ab angulo optico; a distantia
                    adparante obiecti ab oculo; ab obscuritate, qua aspectui nostro exponitur; a
                    numero diversorum obiectorum, quae oculum inter et obiectum interesse videmus;
                    demum ab ipsa experientia, quam de vera obiecti magnitudine et distantia
                    habemus.</p>
        <p n="p32">LI. Visionis organum praecipuum videtur esse Retina. Claritas visionis pendet a
                    numero radiorum, quibus obiecti quaelibet pars in oculo depingitur; distinctio
                    autem et a sensibili angulo optico et a radiorum ab eodem obiecti puncto
                    venientium in eadem retinae parte collectione: inde declarantur vitia oculorum
                    et usus perspicillorum.</p>
        <p n="p33">LII. Exponuntur leges reflexionis in speculis concavis, planis, convexis,
                    cylindricis, parabolicis et ellipiticis; leges item refractionis in lentibus
                    concavis et convexis.</p>
        <p n="p34">LIII. Phaenomena electrica pendent a turbato aequilibrio et inflammatione fluidi
                    electrici ceu materiae cuiusdam inflammabilis maximeque elasticae. Electricitas
                    duplex est, positiva nempe et negativa. Corpora electricitatis homologae se fere
                    repellunt, electricitatis contrariae se adtrahunt. Corpus in atmosphaera
                    alterius positum acquirit electricitatem contrariam: inde explicatum habent
                    phaenomena electrophori vulgaris et aerei.</p>
        <pb n="pb35"/>
        <p n="p36">LIV. Laminae aut lagenae vitreae, dum onerantur, in faciebus oppositis acquirunt
                    electricitates contrarias aequali fere gradu; dum autem exonerantur, fluidum
                    electricum per viam minimae resistentiae a facie positiva ad negativam abit:
                    inde declarantur phaenomena concussionis electricae, lusus campanularum et
                    turmalini.</p>
        <p n="p37">LV. Meteora aquea sunt nebulae, nubes, ros, pruina, nix, grando, quae a vaporibus
                    ab aere frigefacto dimissis et praecipitatis oriuntur.</p>
        <p n="p38">LVI. Meteora lucida sunt Iris, Halo, Parhelion, Paraselene et Aurora borealis,
                    quae oriuntur potissimum a refractione et reflexione luminis in guttulis aqueis
                    et vaporibus, etiam, uti in aurora boreali etc., conglaciatis.</p>
        <p n="p39">LVII. Meteora ignea sunt coruscationes, fulgura, fulmina, tonitrua, quae ab
                    electricitate atmophaerae naturali proficiscuntur; item ignes fatui, stellae
                    cadentes, bolides etc., quae eatenus ab electricitate naturali produci possunt,
                    quatenus vapores inflammabiles per eam adcenduntur. Cum eadem electricitate
                    exhydriae quoque et grando saepe connecti videntur.</p>
        <p n="p40">LVIII. Origo fontium ac fluminum a pluviis, nivibus aliisque aquis ex atmosphaera
                    deciduis repetenda est.</p>
        <pb n="pb41"/>
        <p n="p42">LIX. Calor et inflammatio subterranea, quae non raro datur, oriri potissimum
                    videtur ex fermentatione acidorum cum sulfureis, ubi ab aqua accedente subtilius
                    solvuntur et aer liberiorem illuc accessum invenit: inde explicantur phaenomena
                    montium ignivomorum, terrae motuum, thermarum et acidularum, camporum et aquarum
                    ardentium, aurae et ventorum subterraneorum etc.</p>
        <p n="p43">LX. Montes originarii cum ipso mundo conditi sunt; reliqui potissimum ex aquarum
                    eluvionibus probabiliter coaluerunt.</p>
        <p n="p44">LXI. Quaevis ferri particula videtur esse magnes habetque polum borealem et
                    australem. Quodsi ergo magnetem intra terram ab austro versus boream fere
                    positum ferrique particulas subtilissimas ubique diffusas esse admittatur,
                    phaenomena magnetis non inverosimiliter explicantur; mutationes autem in
                    declinatione et inclinatione probabilius a fermentationibus fossilibus oriuntur.</p>
        <p n="p45">Finis.</p>
      </div>
    </body>
  </text>
</TEI>