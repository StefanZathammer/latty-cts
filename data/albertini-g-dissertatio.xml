<TEI xmlns="http://www.tei-c.org/ns/1.0">
    <teiHeader>
        <fileDesc xml:id="albertini-g-dissertatio">
            <titleStmt>
                <title>Dissertatio de miraculis, versio electronica</title>
                <author key="albertini01">
                    <name>Albertini, Giovanni Battista</name>
                    <date precision="high">1742-1820</date>
                </author>
                <respStmt>
                    <resp>Hanc versionem electronicam curavit</resp>
                    <name>Clementina Marsico</name>
                </respStmt>
            </titleStmt>
                                
            <editionStmt>
                <edition>transcribed from the printed text</edition>
            </editionStmt>
                <extent>82 paginae</extent>
            <publicationStmt>
                <p>Croatica et Tyrolensia: Tyrolis Latina<date>September 2015</date>
        </p>
            </publicationStmt>
                
            <sourceDesc>
                <biblStruct>
                    <monogr>
                        <imprint>
                            <pubPlace>Innsbruck</pubPlace>
                            <date when="1779">1779</date>
                        </imprint>
                    </monogr>
                </biblStruct>
                <bibl>ULBT, 26.445; TLMF, FB 168</bibl>
            </sourceDesc>
        </fileDesc>
        <profileDesc>
            <creation>
                <date when="1779">1779</date>
            </creation>
            <textClass>
                <keywords scheme="time">
                    <term>Von der Vertreibung der Jesuiten bis zur Revolution 1848</term>
                </keywords>
                <keywords scheme="genre">
                    <term>Theologie</term>
                    <term>Traktat</term>
                </keywords>
            </textClass>
        </profileDesc>
        
        <revisionDesc>
            <change>corrected teiHeader and body<date>2015-09-23</date>
                <name>Johanna Luggin</name>
            </change>
        </revisionDesc>
        
    </teiHeader>
    <text>
        <body>
            <div>
            <head>
          <persName>Ioannis Baptistae Albertini</persName> studii phi. caes. reg. directoris, ac log. met. et phi.
                mor. prof. ordo praedicatorum academiae Robor. socii Dissertatio de miraculis
                annexis positionibus quas propugnandas <gap reason="illegible"/> illustris dominus Petrus Antonius de
                Martini a Wasserberg S.R.I.W. Oeniponte die 28 mensis Augusti <date>1779</date>.</head>
      </div>
            <pb xml:id="FA1v"/>
            <div>
                <pb xml:id="F1"/>
        <head>Dissertatio de miraculis. </head>
      </div>
            <div>
            <p>I. Non in Deo tantum, verum et in entibus, quae hanc universitatem componunt, et
                quidem in iis quoque, quae materiam <pb xml:id="F2"/>dicimus et corpora, experientia, ac ratione
                duce principium quoddam comperimus, certarum actionum atque operationum. Hocce porro
                principium actuosum entis internum rectissime natura dicitur, increata, si ad Deum,
                creata, si ad mundi entia, referatur.</p>
            <p>* Activitatem in rebus mundanis agnoscunt philosophi ex
                recentioribus omnes, quibusdam tantum ex charthesianorum familia exceptis. Hi enim
                Malebranchio duce opinantur, entia creata causas duntaxat esse occasionale eventuum
                effectorumque, quae in mun<pb xml:id="F3"/>do contingunt, solumque Deum causam esse vere
                efficientem. Verum, ut caetera sileam, quis opinationem omnium fere hominum ideis
                repugnantem nullis firmis momentis suffultam amplexabitur?</p>
            <p>Caeterum naturam per principium actuosum entis internum recte definiri, patet, quod
                <unclear/> dicta sit, ut observat servius, quod nasci aliquid faciat. Accedit, quod in
                hanc originem vocis quotquot a philosophis datae sunt naturae definitiones variae
                licet ac vehementer discrepantes, sensu conspirent, quemadmodum illarum non paucas
                collegit illustrissimus L.B. de Martini exercit. J.N. par. I Schol.</p>
                <pb xml:id="F4"/>
        <p>II. Quum natura principium actuosum dicatur, quod actionum et operationum ratio
                sit sufficiens: id autem, quod actionis ratio sufficiens est, vis ab Ontologis
                adpelletur, plano aveo consequitur, singularis cuiusvis entis naturam nonnisi
                eiusdem vim, et naturam universam collectionem esse omnium virium omnium entium
                creatorum. </p>
            <p>*Veteres philosophi falsa, incompletaque tum creatoris, tum rerum creatarum idea
                decepti universam naturam ut ens concipie<pb xml:id="F5"/>bant reapse a mundo diversum. Hinc
                quidam Deum ipsum naturam dixerunt: alii naturam reposuerunt in vi nativa materiae,
                qua res omnes mundanas absque Deo efficeret: alii mundum totum animatum esse, cum
                sibi persuasissent, eiusdem animam naturam vocavere. Verum longum foret veterum hac
                super re opiniones enarrare. In medium tantum adhic proferam viri caetera magni
                inter recentiores nominis Cudworthi admirabilem prorsus et singularem
                sententiam.</p>
            <p>Is naturam universam commentus est, quae substantia foret incorporea, infimo vitae
                genere prraedita, (quae olim plantis attribuebatur) qua Deus in mundi
                mutatio<pb xml:id="F6"/>nibus perficiendis tamquam instrumento, ac administra uteretur ita, ut
                eidem tamen quippe rationis et consilii experti invigilet, quae forte perperam facta
                sunt, correcturus et emendaturus. Mihi non vacat somnium hocce refutare. Interim,
                refutationem si desideres, adeas Moshemium syst. intell. c. 3 dissert. de nat.
                gen.</p>
            <p>III. Naturae leges sunt normae illae, quibus creatae vires actiones suas conformare
                debent: constans ille modus, quo hae actiones pro certa positione, applicatione,
                dispositione se<pb xml:id="F7"/>cundum leges naturae inviolabiter fieri, atque aliae alias consequi
                coguntur, ordo naturae dicitur: ipsa illarum actionum effectuumque huic ordini
                conveniens consecutio, cursus naturae nuncupatur.</p>
            <p>*Extare leges, ordinemque naturae, facile concedet, qui eventuum
                in mundo constantiam, atque uniformitatem paulo attentius contemplabitur. Nec secus
                in hominibus providentia ulla, atque instituendae vitae certa ratio locum habere
                posset. Pro rerum tamen, atque actionum differentia, diversae quoque sint naturae
                leges oportet. Ita quatuor recte constituun<pb xml:id="F8"/>tur legum naturalium genera;
                pheumaticae, quae ad actiones spirituum tantum; metaphysicae, quae ad mutuas
                spirituum, et corporum actiones; morales, quae ad actiones hominum liberas;
                physicae, quae ad actiones materiae, et corporum necessarias pertinent. De his
                ultimis praecipue ad rem nostram in sequentibus sermo futurus est. Sunt autem
                physicae leges experientia duce detectae potissimum, quae sequuntur: omne corpus
                perserverat in statu motus, vel quietis, donec aliunde cogatur statum suum mutare:
                actioni aequalis semper et contraria est reactio: corpora in certis distantiis sese
                attrahunt, in aliis sese repellunt.</p>
                <pb xml:id="F9"/>
        <p>**Summa animi contentione disputatur inter philosophos, num
                leges naturae physicae necessariae sint et immutabiles, an contingentes et
                mutabiles. Existimo ego, litem istam humano intellectu finiri non posse. Decisio
                siquidem huius litis a cognitione pendet essentiae realis materiae; quum haud alia
                ex ratione naturae physicas necessarias facies, quam si contendas ex essentia
                materiae descendere; ex adverso autem contingentes, ii a divina voluntate illas
                repetas. Cuius vero, re probe explorata, sibi persuasurus sit, intellectu humano
                reales substantiarum materialium essentias cognosci posse? Equidem philosophos non
                ignoro, qui leges naturae physicas ex corpo<pb xml:id="F10"/>ris essentia non fluere,
                demonstratione conficiunt. Verum hi non reale, sed imaginarium corpus contemplati
                sunt. Aliter autem dubio procul sentiendum est de naturae ordine. Quae enim ad illum
                pertinent, non in legibus tantum rationem habent sufficientem, verum inadequate
                etiam in certa combinatione, certi distantiis, coexistendi modis, aliisque his
                similibus. Qui vero nesciat, ob adaequatam comparate ad determinatum spatium
                materiae indifferentiam haecd omnia contingentia esse et mutabilia?</p>
                <pb xml:id="F11"/>
        <p>IV. Effectus, cuius existentia a vi creata dependet, naturalis qualis esset
                combustio ligni in ignem iniecti; cuius ratio vero sufficiens in universa natura non
                continetur, uti esset cuiusdam substantiae creatio, supernaturalis adpellatur: qui
                naturae ordini repugnat, contranaturalis, et qui ex naturae ordine explicari nequit,
                praeternaturalis dicitur.</p>
            <p>Ita si corpus in mediis flammis illaesum et integrum consistat, effectus est
                contranaturalis; si vero frumentum crescat semine terrae <pb xml:id="F12"/>non commisso, effectus
                praternaturalis est. Quod si effectus sit huiusmodi, ut ex ordine naturae absolute
                explicatum non habeat, qualis esset mortui suscitatio effectum adpello
                praeternaturalem quoad substantiam; quoad modum autem si ex naturae ordine explicari
                nequeat tantum ratione modi, quo producitur, uti gravis morbi depulsio momneto, aut
                brevissimo tempore, nulloque adhibito medicamine facta.</p>
            <p>V. Miraculum est effectus praeter et contranaturalis, seu opus, quos fit praeter et
                contra ordinem naturae. <pb xml:id="F13"/>Hanc genuinam esse miraculi definitionem excussus, uti
                oportet, loquendi usus sat mihi manifesto ostendere videtur. Certus sum, homines hoc
                vocabulo nunquam usos fuisse, nisi vel experti fuissent, vel experiri sibi saltem
                fuissent visi effectus, qui naturae ordini conformiter non essent secuti. Et, ut,
                ita finiendum esse miraculum, fateamur, attendamus tantum oportet rationes, quibus
                utuntur, seu qui impugnant miraculorum possibilitate. An effectus divinae gratiae
                miracula sunt? Solutio facilis est, si duplex distinguatur ordo, quorum unus sit Dei
                creatoris, alter redemptoris. Illarum scilicet gratiarum effectus, qui ex ultimo hoc
                ordine explica<pb xml:id="F14"/>ri nequeunt, miracula sunt: alii autem, quamvis effectus sit
                supernaturales, minus recte tamen miracula vocarentur. Ita subita hominis conversio,
                qualis illa fuit divi Pauli, inter vera miracula referenda est. Erronea iam quasdam
                miraculi definitiones producamus.</p>
            <p>** <persName>Spinozae</persName> miraculum erat opus naturae, cuius causam naturalem exemplo alterius rei
                solitae explicare non possumus. Existimabat scilicet falso <persName>Spinoza</persName>, effectus omnes
                vi necessitatis et imutabilitatis legum secundum naturae ordinem contingere debere;
                attamen nonnullorum causa naturale, quae huic ordini convenienter age<pb xml:id="F15"/>ret, a
                nobis ignorari: et hos effectus miracula compellebat. Quae proin effectus essent vel
                praeter vel contra naturae ordinem impossibilia esse censebat. Quo demum
                consequitur, ut, si sincerus esse voluisset, miracula simpliciter negaset. Enimvero
                tota <persName>Spinozae</persName> de miraculis disputatio verborum lusus sit, necesse est, ut optime
                advertit <persName>Baylius</persName>. In illius enim systemate, ubi Deus cum natura confunditur,
                miraculum necessario locum habere nequit.</p>
            <p>
          <persName>Lockius</persName> miraculum dicit operationem quamdam in sensus incurrentem, quae cum
                spectatoris captum exsuperet, ipsiusque opinione cursui naturae constituto
                con<pb xml:id="F16"/>traria sit, ab eo pro divina habetur. Quis non videat, in re nostra non
                spectatoris captum, sed realem ipsum rerum stratum attendi debere? Quod si enim
                primum illud statuas, effectus plurimi naturae ordini atque cursui maxime conformes
                ab rudiori plebecula inter miracula censebuntur. Quapropter cum illis minime facio,
                qui quemcunque indistinctim miraculorum iudicem constituunt. Si uspiam rerum
                naturalium scientia opus est, in hoc negotio certo primas partes tenere debeat.</p>
            <p>Alias miraculi falsas definitiones haud ignoro equidem, ab iis tamen esponendis
                supersedeo. Nemo enim est, qui non pervideat, plerosque <pb xml:id="F17"/>istiusmodi architectos
                simulato in re tota agere, eundemque duntaxat finem sibi proposuisse, ut rem
                obscurarent, implicatamque redderent. Quod possibilitatem miraculorum attinet, is
                nodum, si quis sit, iam solvit, qui possibiles esse efficit effectus, qui praeter,
                et contra naturae ordinem sint: id quod sequentibus propositionibus manifestum
                facere conabor.</p>
            <p>VI. Si effectus praecipue contra naturae ordinem possibiles non sint, id aliter
                intelligi nequit, quam quod vel essentiis rerum creatarum, vel divinis attributis
                contradicant.</p>
                <pb xml:id="F18"/>
        <p>* Scilicet disputatio non instituitur contra atheos, sed Dei existentia hac in
                controversia supponenda est. Quo dato distincta impossibilitatis notio veritatem
                istam evidentissime demonstrat. Nec ipsi miraculorum hostium conatus de eadem
                dubitare nos patiuntur.</p>
            <p>VII. Si naturae leges physice contingentes sint et mutabiles effectus tum praeter,
                tum etiam contra naturae ordinem salvis rerum creatarum essentiis possibiles
                sunt.</p>
                <p>Naturae enim leges physicae contingentes solummodo <pb xml:id="F19"/>et mutabiles esse queunt,
                quod rationatum sint liberrimae creatoris voluntas: nihil itaque prohibet, quominus
                eae eadem voluntate salvis rerum essentiis suspendatur; et eventus hoc pacto in
                mundo nasci possint, qui non tantum ex naturae ordine explicatum non habeant, verum
                etiam qui illi repugnent, seu qui non tantum praeter, sed etiam contra naturae
                ordinem sint.</p>
            <p>Contempleris leges tantum naturae physicas superius traditas, summasque suspendi,
                innumeros mox cognosces oriri debere, effe<pb xml:id="F20"/>ctus, qui sint et praeter et etiam
                contra ordinem naturae. Atque in hypothesi, quod leges naturae physicae contingentes
                sint et mutabiles, ea de causa quod suspendi, et mutari quant, possibilitas similium
                effectuum res est tam manifesta, ut omnes propterea, qui eamnegant, leges naturae
                physicas necessarias faciant, et immutabiles. De qua etiam hypothesi haec sit
                propositio.</p>
            <p>VIII. Quamvis naturae leges physicae necessariae forent et immutabiles, possibiles
                tamen in mundo essent effectus, etiam contra naturae ordinem; idque illaesis rerum
                creatarum essentiis. <pb xml:id="F21"/>Sint namque naturae leges physicae necessariae et
                immutabiles: quoniam normae sunt, quibus creatae vires actiones suas conformare
                debeant; (§3) huius indolis ea tantummodo de causa esse intelligentur, quod rei
                cuiusvis creatae essential sit, ut hoc determinate modo, non alio agat. Atqui hoc
                omnino non obstat, quominus quid in mundo contingere possit, quod naturae ordini
                repugnaret. Evidens enim est, et vires omnes, quae universam naturam
                constitu<pb xml:id="F22"/>unt, limitatas esse, et istiusmodi virium actionem, aut saltem effectum
                ab illimitata vi impediri, et elidi posse. Essentia igitur rei cuiusvis creatae haud
                aliter comparata esse potest, quam ut hoc determinato modo, non alio agat, nisi vis
                fortior, cuiusmodi est illimitata, se se immisceat eiusmodi actionem aut efectum
                evertendo. Quapropter, si istud fiat, ne insuperhabita legum naturae physicae
                necessitate, atque immutabilitate effectus sequetur vel naturae ordinis adversus,
                es<pb xml:id="F23"/>sentiis tamen rerum creatarum minime contrarius.</p>
            <p>* Nec te moveat hunc in modum fors adornanda argumentatio: quia leges naturae morales
                necessariae, et immutabiles sunt, nihil contra eas fieri moraliter potest: ergo
                nihil quoque fieri poterit physice contra leges naturae physicas, si iisdem sint
                praeditae proprietatibus: id autem si fit, effectus contra naturae ordinem
                possibilis non est. Ita enim argumentatis suppositum falsum esse, demonstrationem
                iam iam adductam consideranti manifestum illico fiet. Effectus siquidem contra
                naturae ordinem in hac hypothesi sequitur duntaxat, cum vis fortior se se immiscet:
                atqui in hoc <pb xml:id="F24"/>casu nec concipi ulla lex physica potest. Et an forte dices, si
                Deo volente innocens morti tradatur, quid propterea contra leges morales committi?
                Caeterum leges inter morales et physicas illud maxime est discriminis caput, quod
                liberis actionibus sive in notione sua, sive ut omnibus circumscriptis circumstantis
                consideratis essentia hominis rerumque illarum principium sit essendi immediatum
                absolutum; harum vero rerum materiatarum essentia principium tantum esse possit
                essendi immediatum hypotheticum. Si quid proin fieret contra moralem ordinem, hoc
                ipso hominis rerumque essentia mutanda esset: ex adverso, ut quid fiat physico
                naturae ordini adversum, salva<pb xml:id="F25"/>re rerum materiatarum essentia opus est tantum, ut
                virium istarum actio aut effectus evertatur: illud repugnat; hoc maxime possibile
                est.</p>
            <p>** Ast possibilitas effectuum contra naturae ordinem insuperhabita quoque legum
                naturae physicarum necessitate, et immutabilitate ad evidentiam usque patescet, si
                ad ipsum naturae ordinem attentionem deflexerimus. Hic videlicet, quum nonnisi in
                corporum, et elementorum systemate obtineat, quamvis materiatarum rerum essentiam
                constituas, ut hoc modo potius, quam alio agant, constans tamen deteminatusque in
                certis circumstantiis agendi modus ex certa partium systema componentium
                combinatione, certa coexistentia, <pb xml:id="F26"/>certa positione, aliisve similibus
                inadaequate dependebit. Iam, quoniam corporatae res essentia sua hanc prae altera
                relate ad se invicem coexistentiam atque positionem non determinent, iis tantum
                consideratis nihil prohibere potest, quin sive partialis, sive integri totalis
                corporis, sive etiam universi huius systemati aliud sufficiatur. Atque, quod ita
                interne possibile esse intelligitur, externe utique impossibile non facies, nisi
                negare velis, vel Deum existere, vel retento nomine illum nobis esse mundi
                creatorem. Fingas iam, quod nunc possibile esse et interne et externe
                demonstravimus, virtute creatoris infinita actu fieri: manebunt eaedem leges
                physicae, at alius lon<pb xml:id="F27"/>ge naturae ordo, alius cursus consequetur. Qui igitur in
                alio hoc systemate contingerent effectus ita necessario comparatii esse deberent, ut
                non modo ex ordine praesentis systematis explicari nequirent, verum etiam qui eidem
                possent esse contrarii. Quo nisi ex proposito caecutire velis, ad evidentiam usque
                intelligis, insuper habita legum physicarum necessitate et immutabilitate tum
                praetenaturales, tum et contranaturales effectus possibiles esse, quin ii essentiis
                rerum creatarum contradicant.</p>
            <p>*** Superest iam, ut possibilitatem effectuum, qui sint prater, et contra naturae
                ordinem comparate etiam ad divina attributa evincere satagamus.</p>
                <pb xml:id="F28"/>
        <p>IX. Qui effectuum praeter et contranaturalium impossibilitatem ex Dei attributis
                derivare connituntur, id generis effectus immutabilitati, ac sapientiae divinae
                contrarios esse, iactitative consueverunt.</p>
            <p>* Posset fors etiam iam campum produici repugnantia cum divina omnipotentia, At, quae
                in proxima propositione dicenda et demonstranda sunt, ostendent facilem irritos
                illius futuros ese conatur, qui id pertentaturus esset.</p>
                <pb xml:id="F29"/>
        <p>X. Effectus praeter, et contra naturae ordinem sapientiae divinae non
                repugnant.</p>
            <p>Quamvis enim divina infinita sapientia postulante universum ita ordinatum,
                dispositumque sit oportea, ut absolute vi eventuum effectorumque primo ordini
                convenientium finis a summo creatore intentus, quam optime fieri possit, impetrari
                necessum sit: non repugnat tamen, ut adiuncta occurrant, in quibus <pb xml:id="F30"/>ille idem
                finis non creatoris, sed creaturarum facto felicius obtineatur per effectus, qui
                ordini illi convenienter non consequantur: tam longe igitur abest, ut effectus sive
                preter, sive etiam contra naturae ordinem in certis determionatisque adiunctis et
                circumstantiis producendi divinae repugnent spaientiae, ut vel maxime eidem
                amplificandae inservire valeant.</p>
            <p>* Nimirum, quod mundus, quippe infinitae sapientiae opus sit, perfectissimus esse
                debeat, consequens statim necessarium haud estm ut in <pb xml:id="F31"/>eiusdem ordine nihil
                inverti, nihilque immutari salva divina sapientia queat. Potest utique fieri, aliis
                ommissis casibus, ut ratione praeditae, liberoque utentes arbitrio creaturae in
                eiusmodi statum facto suo incidant, ut iis reparandis effectus constituto rerum
                ordini dissentanei media sint, si non necessaria, maxime saltem utilia. Notissimum
                enim experientia est, homines hisce effectibus magis, quam iis, qui secundum naturae
                ordinem et cursum eveniunt, ad officium suum exstimulari solere. Quis autem non
                videat, productos in istiusmodi casu praeter, aut etiam contra naturae ordinem
                efefctus sapientiam divinam reipsa illustrare? Vel an forte putas, spirtuum et
                <pb xml:id="F32"/>agentium moralium universitatem maioris non esse Deo, quam corpora et agentia
                naturalia? Illos plane stultis accensendos esse existimo, qui hominum superbiae
                attribuunt, quod brutis, inanimisque creaturis sese praestantiores aestiment. Verum
                degeneres hi illi sunt potissimum, qui totum hominem materiem faciunt,
                praestantissimasque, quibus posset, facultates non immateriatae substantiae, sed
                certae compositioni corporeae adiudicant.</p>
            <p>XI. Effectus praete, et contra naturae ordinem immutabilitati divinae non
                repugnant.</p>
                <pb xml:id="F33"/>
        <p>Deus enim, dum mundana entia creavit, eoque disposuit modo, ut ex eorumdem nexu
                prodiret naturae ordo, quem in praesentiarum observamus, imo ab aeterno voluit, ut
                in certis determinatisque adiunctis effectus producerentur non ex hoc ordine
                explicandi, aut etiam illi contrarii: ergo, dum reipsa continguunt, nullus
                voluntatum sequitur dissensus, et per consequens nulla in Deo mitatio, seu, quod in
                idem cadit, effectus, qui sive praeter, sive <pb xml:id="F34"/>contra naturae ordinem sint,
                immutabilitati divinae non repugnant.</p>
            <p>* Ne autem, quae in hoc paragrapho continentur, excogitata esse arbitreris,
                consideres velim, Deum omiscium esse, voluntateque perfectissima pollentem. Ut
                omniscius non potuit non distinctissime cognoscere, effectus praeter, vel etiam
                contra naturae ordinem in certis determinatisque circumstantiis media esse ad finem
                conditi mundi impetrandum aptiora: ut perfectissima vero voluntate, summaque
                sapientia praeditus illos semper voluisse censendus est. Non video igitur, qua
                ratione exsculpere pos<pb xml:id="F35"/>sis, , propterea Deum mutatum iri, quod effectus vel
                praeter, vel contra naturae ordinem in universo orirentur.</p>
            <p>XII. Miracula sunt possibilia.</p>
            <p>Miracula enim sunt effectus praete, et contra naturales, seu qui praeter, et contra
                naturae ordinem sunt: (§5) hi autem nec rerum creatarum essentiis, (§ 7, 8) nec
                divinis attributis contradicunt: (§ 10 et 11) qua tantum in hypothesi possibilia non
                esse <pb xml:id="F36"/>intelligerentur: (§6) miracula igitur possibilia sunt.</p>
            <p>* Praestructis hoc pacto propositionibus miraculorum possibilitati hoc unicum adhuc
                obiici posse videtur: ex concessa miraculorum possibilitate fabulae sat multae,
                eaeque non absurdae tantum, verum etiam admodum noxiae et antiquitus, et nostris
                quoque temporibus evulgatae sunt: ergo possibilitas miraculorum, quippe quae
                fraudibus atque deceptionibus portam aperiat, neganda est. Multa opus non est, haud
                diffiteor, eruditione, nec mundi etiam experientia, ut, quod in antecedente dicitur,
                verum esse cognoscatur. Ast sine multo quoque acumine logico perspicitur,
                <pb xml:id="F37"/>fallaciam accidentis committi, si inde concludatur, miraculorum possibilitatem
                negandam esse. Quis enim non videat, hanc neutiquam causam esse per se, naturaque
                sua fraudum ac deceptionum, quae committuntur, sed haec omnia fieri hominum vel
                ignorantia vel malitia? Et an non multae etiam fabulae de Diis olim spargebantur?
                Consequens tamen haud est, ut Dei existentiam ea propter inficiemur. Consultum, ut
                ego quidem existimo, erit satis, si quae exscribo ex opere celeberrima <persName>Muratorii</persName> de
                moderatione ingeniorum in negotio religionis libro tertio, capitulo undecimo, monita probe sancteque
                custodiantur: in hoc negotio (miraculorum scilicet) duplex animadverti potes
                excessus <pb xml:id="F38"/>alter eorum, qui nimis multa, alter eorum, qui nimis pauca credunt.
                Iudicio illi, temeritate isti peccant. Nam exploratum est, fuisse olim, et adhuc
                esse, immo eorum sobolem diu duraturam, qui miracula confixere, sive pravum, sive
                bonum in finem; aliosque plures fuisse, qui sine ullo criterio, atque
                indiscriminatim tam veris, quam fictis mirabilibus adiunxere fidem, eaque ad
                posteros bona fide transmiserunt - - sed et alter excessus est, idem veris negare
                fidem, quia flasis deprehenduntur immixta; et aeque stultum est nimis pauca, immo
                nulla credere certa - - interim iudico critico heic opus est, et expendenda sunt
                omnia, ut quantum fieri potest <pb xml:id="F39"/>miracula germana a spuriis, certa ab incertis,
                vera a falsis distinguatur.</p>
            <p>XIII. Solus Deus potest esse vera efficiens causa miraculorum.</p>
            <p>Deus enim solus, quippe totius universi auctor quum sit, in naturae ordinem dominium
                habet; nec cum eius sive sapientia sive bonitate consentire potest, ut alieno
                arbitrio constitutum a se ordinem committat: miracula ergo, quae semper naturae
                ordi<pb xml:id="F40"/>nis immutatione sunt, Dei effectus tantum esse queunt, seu solus Deus potes
                esse vera efficiens causa miraculorum.</p>
            <p>Cor. Miracula ergo tanquam signa habenda sunt, quibus Deus quispiam testetur; ac
                consequenter, si certo cognoscatur, miraculum fuisse patratum in confirmationem
                cuiusam doctrinae, aut alicuius facti, quoniam impossibile sit, Deum falsum testari,
                de rei veritate impium foret addubitare.</p>
            <p>* Ita demontratum esse intelligis, quod alii in ipsa statim sumunt definitione,
                miraculum nimirum effectum esse supernaturalem. Convenientius id fieri, nisi mea me
                <pb xml:id="F41"/>vehementer fallat opinio, ipsa docet disputationis huius natura. Certe
                propugnatores miraculum eo ab adversariis adducti, demum demonstrare coguntur,
                ordinis naturae mutationem nonnisi divinum effectum esse posse. Quo iam manifesto
                fateri videntur, ipsum miraculum in huiusmodi mutatione reponendum esse. Sed de hoc
                consule § 5.</p>
            <p>** Philosophia, dioces, sola spectata cognoscimus, possibiles esse substantias homine
                excellentiores: incertum igitur philosophice etiam loquendo esse debet, an non
                existant: si autem id sit reapse, cur non possint per ista miracula patrari? Certe
                nobis obscurum, im<pb xml:id="F42"/>mo incognitum penitus sit oportet, quantae sint istiusmodi
                substantiarum vires, ut saltem causa non suppetat, cur iis hanc virtutem
                abiudicemus, solique Deo attribuamus. Obiecto haec speciosa magis est, quam solida.
                Licet enim negari nequeat, nihil esse in <persName>Platonis</persName>, aliorumque philosophia doctrina
                de geniis, seu substantiis homine excellentioribus vulgarius; atque de horum
                existentia dubitare nos non sinat revelatio; ipsaeque etiam eorundem vires nulla
                nobis via sint cognitae: nihil tamen inde conficitur. Quantaecumque enim sint
                geniorum, seu separatorum spirituum vires; invertendi nihilominus naturae ordinis
                potentia nunquam pollebunt. Quemad<pb xml:id="F43"/>modum enim a principis sapientia alienum
                foret, ub subdito cuicumque in quacumque dignitate constituto facultas esset leges,
                ordinemque civitatis intervertendi, et immutandi; ita multo magis divinam
                sapientiam, divinumque dominium dedecere intelligitur, ut geniis potestas sit pro
                arbitrio universalem naturae ordinem violandi. Quod si igitur rebus sese humanis et
                sensibilibus praeter consuetum naturae ordinem immiscerent, id ab divina voluntate,
                aut peculiari saltem Dei permissione dependeret: ut proinde causa tamen semper
                principalis miraculorum Deus sit oporteat. Et quidem si sermo sit de malis geniis,
                illud cuilibet indubium esse debet, divinae bonitati <pb xml:id="F44"/>omnino repugnare, ut iis
                cursum naturae violare permittat in circumstantiis illis, ubi homines etiam citra
                omnem suam culpam in perniciosum errorem inducerentur. Quocirca vel quid moliri
                praeter, aut contra naturae ordinem, cursumque in confirmationem falsae doctrinae
                omnino non permittentur, vel, si permittantur, eorundem opera aut illusiones esse
                cognoscentur, quod ad perfectum et permanentem effectum non perducantur, aut
                operibus aliis vel dignitate, vel numero multo maioribus superabuntur. Semper
                circumstantiis singularibus omnibus consideratis, reque ex omni parte examinata,
                criterion supererit, unde opera Deo permittente facta ab iis, quae <pb xml:id="F45"/>ipso volente
                peracta sunt, discerni possint. Artem vero extare, qua praestari possit, ut ad
                volitionem hominis spiritus nequam ordinem naturae invertendo humano generi noceat,
                id est, quod mihi nunquam persuadere potero. Omnis enim tunc inter homines
                securitas, omnis pax exularet: quod cum suavissima benignissimaque divina
                providentia maximopere pugnare videtur. Et eccurnam, quaeso, postquam eruditissimi,
                doctissimique viri ultimis potissimum temporibus contra magiam scriptis suis
                depugnarunt, tota haec ars hodie summo mortalium beneficio conticescit? Certe, cum
                antea in annos singulos innumeri ferme ob magiae criminis suspicionem utriusque
                sexus <pb xml:id="F46"/>homines rogo aut aliis suppliciis damnaretur, vix ulla nunc audiuntur
                huiusmodi exempla. An forte hisce scriptis ars magica sublata, et malo genio nocendi
                potestas adempta est?</p>
            <p>XIV. Ut in individuis adiunctis cum certitutiden de miraculo iudicium ferri possit,
                opus haud est, ut leges naturae physicae omnes cognoscantur.</p>
            <p>Ordo enim, cursusque naturae, quantum saltem ordinarium vitae nostrae regimen
                <pb xml:id="F47"/>attinet, ita nobis est cognitus, ut sceptici tantum esse si velimus, de eo dubitare
                queamus: quoniam ergo ordo, cursusque naturae ex parte a legibus pendeat, nisi leges
                extare contrarias contra omnem verisimilitudinem opinemur, in casibus individuis
                exceptionem a lege, seu immutationem in naturae ordine factam esse, cum certitudine
                iudicare poterimus: qui eventus cum sit miraculum, liquet, ut in individuis casibus
                cum certitudine de miraculo iudicium <pb xml:id="F48"/>ferri possit, opus haud esse, ut leges
                naturae physicae omnes cognoscantur.</p>
            <p>* Russeavii sententia est, impium equidem esse negare, posse Deum patrare miracula,
                neminem tamen esse, qui cum certitudine de miraculo iudicare possit. Ita enim
                ratiocinatur: miraculum est exceptio quaedam realis atque sensibilis ab naturae
                legibus, seu sensibilis in ordine natuirae mutatio: ergo hae leges, ut de miraculo
                iudicari possit, cognosci debent, et ut cum certitudine id fieri queat, omnes et
                singulas haberi oportet in numerato. Quotusquisque autem est, qui id generis
                cognitionem sibi vindicare <pb xml:id="F49"/>valeat? Argumentatio ad fucum faciendum vere
                aptissima. Cognoscit quivis experentia doctus, planetas constanter cursum suum intra
                certum tempus certamque periodum absolvere; hominem inter flammas conlocatum
                comburi, non sustentatum in aquis mergi, mortuum non reviviscere. Haec, inquam, et
                innumera alia rudissimus quisque cum evidentia cognoscit. Sumas iam, vel cursum
                planetarum sisti, vel medium in flammis hominem ignis vim non persentiscere, in
                aquis non mergi, mortuum ad vitam reduci, vel quid simile sola quadam imperante voce
                contigere, opus haud erit cognitione legum naturae physica<pb xml:id="F50"/>rum omnium, quo
                exceptio a lege naturae, atque in huius ordine immutatio facta esse, seu miraculum
                fuisse patratum, certo cognoscatur. Qua enim verisimilitudine adfirmares, legem
                naturae aliquam extare, quae iisdem positis agente et patiente, praesentibusqze
                iisdem circumstantiis effectum constanter effectibus praeteritis contrarium
                postularet? Nec iuvat enim latibulum quaerere, ut probetur, neminem posse de
                miraculo iudicare, in disciplinis naturalibus chymia, et physica, vocatis etiam in
                auxilium scientiis mathematichis, quemadmodum citatus idem philosophus magna cum
                eloquentia, iactataque eruditione hoc artificio utitur. <pb xml:id="F51"/>Quod enim scientiis
                illis imbutus effectus producere possit, qui rudibus hominibus miracula esse
                videantur; consequens tantummodo est, non quemvis in quocunque casu aequum miraculi
                iuicem censendum esse: quod supra sponte fatebantur. Nihilo tamen secius, quia nulla
                arte, nullaque scientia eo unquam res deducetur, ut quid fiat, quod constanti,
                stabilique naturae ordini eiusque cursui repugnet, apertum est, casus esse
                possibiles, ut antea animadvertebatur, in quibus sanus quilibet de facto miraculo
                cum certitudine iudicare possit. Recenseat igitur magna pompa Russeavius diversas
                operationum chemicarum species, numerum ingen<pb xml:id="F52"/>tem experimentorum physicorum,
                artefacta sat multa matheseos opera confecta: nunquam tamen, quod probandum sibi
                sumpserat, persuadebit. </p>
      </div>
            <div>
                <pb xml:id="F53"/>
        <head>Positiones ex logica.</head>
      </div>
            <div>
            <p>I. Logica artificialis utpote scientia, quae dirigit mentem in vero cognoscendo et
                diiudicndo, versari debet circa ideas, iudicia, et ratiocinia. In ideis distinguit
                potissimum inter ideas substantiarum et modorum abstractorum. Hae enim quoniam
                obiectum non habent in reali rerum existentia, falsae esse nequeunt, nisi quatenus
                ad aliorum ideas referuntur: illae vero falsae esse possunt etiam, si ad realem
                rerum existentiam referantur, suntque semper tales, si referantur ad rerum realem
                essentiam. </p>
                <pb xml:id="F54"/>
        <p>II. Inde est quoque, quod modorum abstractorum verae quidem sint et propriae
                tales definitiones; nullatenus vero substantiarum potissimum materialium.</p>
            <p>III. Si quae cavenda praecipit logica, naviter caveantur, nihil prohibet, quo minus
                testimonium sensuum externorum criterium veritatis veri nominis habeatur tum circa
                corporum existentiam, tum etiam circa eorumdem adfectiones; uti non minus sensus
                intimus circa ea, quae intra nos continguunt.</p>
            <p>IV. Quoniam quae demonstrantur ex principiis certis et evidentibus erruntur,
                demonstratio etiam legitime instituta iudiciorum mediatorum criterium veri iure
                constituitur.</p>
            <p>V. De testimonio hominum videtur magis ambigendum esse: quia tamen occurrere ea
                adiuncta possunt, in quibus nec de scientia, nec de voluntate verum dicendi testis
                dubitari potest, nihil obstare videtur, quo minus testimonioum pariter hominum inter
                criteria veritatis annumeretur.</p>
                <pb xml:id="F55"/>
        <p>VI. Multo autem magis id adserendum intelligitur de testimonio divino: quo tamen
                non satis niti videntur ii, qui illud ad res mere naturales et physicas probandas
                adhibent.</p>
            <p>VII. Non videmus autem, cur inter veri nominis criteria censeatur sensus, ut dicitur,
                communis; uti etiam non intelligimus, quare ultimo opus sit veritatis criterio, quod
                in mentis evidentia reponatur.</p>
            <p>VIII. Extantibus veri criteriis possibilem esse in hominibus oportet scientiam, etsi
                in multis supra probabilitatem eluctuari sit impossibile. Probabile vero recte
                definiri censemus per id, quod ad veritatem accedit magis, quam recedit.</p>
      </div>
            <div>
            <head>Ex ontologia.</head>
      </div>
            <div>
            <p>IX. Versatur Ontologia circa ens in genere. Entis autem nomine, non quod existit
                tantum, sed quod etiam possibile est, venire debet. <pb xml:id="F56"/>Absurdum enim negare
                videtur nobis possibilitatem internam negare.</p>
            <p>X. Hinc est etiam , ut ceu principium evidens defendamus, essentias entium etiam
                finitorum necessarias esse, aeternas, immutabiles.</p>
            <p>XI. Et quoniam attributa determinationes entis sunt, quae in essentia rationem
                sufficientem habent; et ipsa necessaria, immutabilia, aeterna esse debere manifestum
                est: quod de modis haudquaquam intelligitur.</p>
            <p>XII. Perfectionem in entibus dicimus variorum in unum concordiam. Cogitur hinc, ad
                omnem perfectionem tria requiri, finem sc., varia, et consensum. Est vero primum
                perfectio essentialis, naturalis, et accidentalis; dein simplex, et composita, ac
                demum privativa, et positiva.</p>
            <p>XIII. Ens omne aut simplex est, aut compositum. Hoc et oriri potest, quin fiat de
                nihilo, et interire, quin abeat in nihilum: illud contra, cum oritur, in instant ex
                nihilo oritur, et, cum intererit in nihilum momento abit. Si extant entia composita,
                et simplicia extare oportet.</p>
                <pb xml:id="F57"/>
        <p>XIV. Spatium definimus per ordinem simultaneorum, quatenus sibi coexistunt; qui
                ordo, si actualis sit, spatium reale; si vero possibilis tantum concipiatur, spatium
                erit abstractum. Hinc sine rebus simultaneis existentibus spatium reale prossibile
                non esse, manifesto fluit.</p>
            <p>XV. Tempus quoque definimus per ordinem entium sibi succedentium, dividimusque in
                reale, et abstractum, quorum primum sine entibus sibi actu succedentibus non
                intelligitur.</p>
            <p>XVI. Ad substantiae ideam opus non est, ut ens cogitetur, quod in se est, et per se
                concipitur, intelligendo cum <persName>Spinoza</persName> ens, quod ad ens alius etiam ut eiusdem caussam
                efficientem referendum non sit; sed sufficit, si ens repraesentetur perdurabile et
                modificationum capax, unde totus pantheismus ruat, oportet.</p>
            <p>XVII. Quid autem re ipsa unaquaeque substantia sit, definiri est impossibile. Hinc
                miramur phiolosophos illos, qui materiales substantias admittentes spirituales
                negant, ea tantum ducti ratione, quod, qui eae sint, non concipiant.</p>
                <pb xml:id="F58"/>
        <p>XVIII. Substantiis creatis potissimum materialibus vim vere agendi negant
                Carthesiani. Etsi quaestio haec in physica solvenda sit, nos, qui contrariam
                sententiam amplectimur, in metaphysica etiam Carthesianorum methaphysicis argumentis
                respondebimus.</p>
            <p>XIX. Propugnamus etiam, actionem in distans repugnare, nullo efficaci argumento
                demonstrari posse.</p>
      </div>
            <div>
            <head>Ex psychologia.</head>
      </div>
            <div>
            <p>XX. Est psychologia scientia de anima praecipue humana. Extare in nobis ens, quod sui
                rerumque extra se positarum est conscium, quod animam adpellamus, convincit
                quemlibet experientia intima. Quum porro anima se discernere a rebus aliis et alias
                a se invicem nequeat sine repraesentationibus, manifestum est, animam facultate
                cognoscendi gaudere: quam in superiorem, quae res afficiendis sensibus ineptas, et
                inferiorem, quae res id praestando aptas percipiti, tribuimus.</p>
                <pb xml:id="F59"/>
        <p>XXI. Ad facultatem cognoscendi inferiorem pertinet facultas sentiendi, cuius
                repraesentationes, si nullus comitetur dolor aut voluptas, sensuales ideas, si
                contrarium, sensiones, aut sensationes adpellamus. Servare autem facultas sentiendi
                hanc legem cogitur: si obiecta extrinseca in organa sensiora agunt, et in iis
                mutationem producunt, tum illas mutationes anima non potest sibi repraesentare. An
                per motum fibrillarum nervearum oscillatorium, aan per fluidum quoddam nerveum
                mutationes in orgnais externis factae ad cerebrum deferantur, disputatur. Hoc
                ultumum nobis probabilius videtur.</p>
            <p>XXII. Facultas ideas rerum olim sensuum ope praeceptarum denuo reproducendi est
                phantasia. Attemperat se autem huic legi: si quae simul sensimus, et unius sensatio
                denuo producitu, phantasia producit et perceptionem alterius. Caeterum cum iis non
                sentimus, qui phantasiae locum non esse iudicant, nisi praecedentibus mutationibus
                in organis externis factis.</p>
            <p>XXIII. A phantasia pendet quidem memoria, sed minus tamen cum illa recte
                confunderetur: est enim facultas reproductas ideas recognoscendi. Ab hac etiam
                distinguenda est reminescentia, utpote facultas circumstantiarum quarundam
                adminiculo perceptions praeteritas recognoscendi.</p>
                <pb xml:id="F60"/>
        <p>XXIV. In facultate cognoscendi superiori duplex praecipue est distinguenda
                facultas: intellectus primum, cui viam veluti sternunt facultates attendendi et
                reflectendi; dein ratio subiectiva, quam cum obiectiva non confundimus, cuius
                intuitu asserimus contra Bailum, alia esse supra, alia contra rationem.</p>
            <p>XXV. Ex facultate cognoscendi facultas adpetendi, et adversandi, et quidem ex
                inferiori inferior, seu facultas adpetendi et adversandi sensitiva; ex superiori
                superior seu rationalis, seu etiam, voluntas et noluntas descendit. Nec facultas
                porro adpetendi sine repraesentatione boni, quod id dicimus, quod novis
                perfectionem, nec facultas aversandi sine repraesentatione mali, quod id adpellamus,
                quod nobis imperfectionem adfert, in actum erumpere possunt.</p>
            <p>XXVI. Repraesentationes autem boni et mali per sensus et phantasiam factae elateres
                seu stimulos; quae vero per intellectum et rationem fiunt, motiva seu momenta
                nuncupamus. Id hic propugnamus, bonum minus in comparatione maioris fieri
                comparative malum, et malum minus in concursu mali maioris fieri comparative
                bonum.</p>
            <p>XXVII. Qui voluntatem maiori bonitate obiecti determinari aiunt, modo facultas
                consultandi retinentur <pb xml:id="F61"/>periculosos libertati cuniculos non substruunt. Nequit
                enim libertas esse nisi arbitrium per rationem determinabile, seu facultas ex
                pluribus possibilibus sponte eligendi, quod maxime placet.</p>
            <p>XXVIII. Gaudere porro animam libertate, veritas est, quam evidenter nobis ultimato
                commonstrat sensus intimus.</p>
            <p>XXIX. Anima humana utpote cogitandi vi instructa nequit esse ens compositum, nec
                etiam substantia eius naturae, cuius sunt elementa corporum; ac per consequens nullo
                sensu materia. Insuper intellectu et voluntate praedita esse cognoscitur. Restat
                igitur, ut sit spiritus.</p>
            <p>XXX. Ast si spiritus sit anima, qua ratione explicatur, quod inter eam et corpus
                intercedit, commercium? Ad id ex excogitatis tribus hypothesibus assistentiae,
                harmoniae praestabilitate, et influxus physici, ultimam praeferimus, licet et istam
                gravissimis difficultatibus obnoxiam esse fateamur.</p>
            <p>XXXI. Non eadem est animae et corporis origo, ut Traducianorum opinio est, sed anima
                creatione tantum oriri potest.</p>
                <pb xml:id="F62"/>
        <p>XXXII. Praextitisse animas corporibus nec in sensu <persName>Origenis</persName>, nec in sensu
                <persName>Leibnizii</persName> sustineri potest; sed probabilius tunc primo creantur animae, cum corpora,
                quibus infundendae sunt, ad functiones aliquas vitales peragendas sunt apta.</p>
            <p>XXXIII. Quod ad originem idearum attinet, nec probamus sententiam <persName>Malebrackii</persName>
                docentis, animam humanam res externas ex archetypis rerum ideis in divina essentia
                contentis intelligere, nec illam Carthesianorum, ideas quasdam innatas esse
                admittentium; sed ideas omnes a sensibus vel immediate vel mediate originem suam
                habere, propugnamus.</p>
            <p>XXXIV. Caeterum soluto animae et corporis commercio anima non interit: spectata enim
                natura ipsius certo cognoscitur esse immortalitate naturali donata.</p>
            <p>XXXV. Bruta non esse meras machinas, sed anima gaudere eaque simplici, docent eorum
                actiones.</p>
            <p>XXXVI. Carent tamen brutorum animae intellectu et ratione. Quae enim in iis
                observantur ratiociniorum umbrae, per rationis analogum explicari possunt.</p>
                <pb xml:id="F63"/>
        <p>Unde videas, brutorum anima ab humanis longissime differre. At an spiritus sunt?
                Cum intellectu et voluntate non sint praeditae, videntur quidem spiritus dici non
                posse. Interim si eas quis vocare velit spiritus, de vocalibus non litigamus.</p>
      </div>
            <div>
            <head>Ex theologia naturali.</head>
      </div>
            <div>
            <p>XXVII. Deum existere certissima est veritas. Ast, quae ad hanc demonstrandam
                veritatem, argumenta, attulerunt philosophi ex ordine mundi, ex idea Dei innata, ex
                sensu communi, rem non videntur invicte conficere.</p>
            <p>XXXVIII. Plenam existentiae Dei demonstrationem dant illi, qui ex existentia rerum
                innumerarum naturam quamdam aeternam, eamque independentem, atque eo ipso infinitam
                existere demonstat.</p>
            <p>XXXIX. Deus porro utpote natura infinita nonnisi unicus esse potest, immutabilis,
                simplicissimus, immensus, omnipraesent, et omnipotens.</p>
                <pb xml:id="F64"/>
        <p>XL. Ex eadem ratione gaudere praeterea debet Deus intellectu eoque
                prerfectissimo. Unde non possibilia tantum, praeterita, et praesentia, sed etiam
                futura, et quidem non modo necessaria, sed et libera distinctissime cognoscit.</p>
            <p>XLI. Nec minus perfectissima voluntate praeditum esse Deum oportet, quae quoad
                externos actus liberrima sit. Quocirca summe etiam bonus, sapiens, iustus ac sanctus
                est Deus.</p>
            <p>XLII. Quoniam mundus totus nonnisi entibus constat finitis, atque ultimo proin ex
                nihilo produci debuit, necessum est, Deum esse mundi auctorem, atque ita ut quidquid
                ex nihilo procreatum est in mundo, a solo Deo produci potuerit.</p>
            <p>XLIII. Quamvis autem, quod Deus vult, id ab tot aeternitate velit; mundus tamen a Deo
                creatus ab aeterno non est: imo nec creari potuisset.</p>
            <p>XLIV. Ens sapiens, dum agit, finem sibi operationis suae aliquem proponit; nullum
                proinde est dubium, quin Deus in mundi procreatione finem quemdam sibi constituerit.
                Et quoniam finis Deo dignus <pb xml:id="F65"/>alius esse nequit, quam Deus ipse, semetipsum pro
                mundi fine Deum constituisse, pro certo habendum est.</p>
            <p>XLV. Quum autem semetipsum non potuerit Deus pro mundi fine sibi proponere nisi quoad
                gloriam externam, consequitur, finem mundi esse gloriam Dei externam.</p>
            <p>XLVI. Sed sapientiae partes sunt etiam, ut recte omnia ordinentur ad finem propositum
                obtinendum; sequitur igitur, ut omnia, quae in mundo sunt, conspirare debeant ad
                mundi finem obtinendum. Hinc licet a posteriori mundi perfectio demonstrari non
                possit, mundum tamen perfectum esse, imo perfectissimum, a priori evidenter
                cognoscitur.</p>
            <p>XLVII. An vero mundus, quem nos incolimus, optimus omnium possibilium sit, et
                perfectissimus, acriter disputarunt et disputant philosophi. Nos nec aientem, nec
                negantem amplectimur definitive sententiam: defendimus tamen, argumenta ex notione
                entis finiti, et infinitudine perfectionum divinarum, ex laesa libertate Dei, quae
                aienti sententiae opponunt, sat firma non esse.</p>
            <p>XLVIII. Quum res creatae natura sua existentiam continuare non possint,
                conservationis divinae manifesta <pb xml:id="F66"/>adparet necessitas: quae si subtrahatur res in
                nihilum abeunt; et per consequens ad annihilationem non exigimus actionem positivam,
                ut clar. Genuensis volebat.</p>
            <p>XLIX. Concurrere etiam Deum defendimus ad omnium causarum creatarum actiones:
                necessitatem tamen haud pervidemus, ut id fiat per distinctam quandam a
                conservatione actionem.</p>
            <p>L. Deus demum ut sapientissimus omnium rerum actiones ad finem disponere debet; atque
                adeo mundum gubernare intelligitur.</p>
            <p>LI. In conservatione, concursu, et gubernatione reponimus providentiam: consequens
                igitur est, ut qui Deum res omnes conservare, ad earundem actiones concurrere,
                demum easdem gubernare defendimus, propugnemus simul, Deum mundi etiam toti
                providere.</p>
            <p>LII. Quamvis porro in mundo utpote a Deo condito non possint omnia sapientissime esse
                disposita, non obstat tamen, quin ea occurrere possint adiuncta, ut divinis
                conveniat perfectionibus effectum producere, qui per nullas naturae viribus
                explicari possit, seu miraculum. Sive enim leges motus statua mutabiles, sive
                necessarias propugnamus, miracula per Deum possibilia esse.</p>
      </div>
            <div>
                <pb xml:id="F67"/>
        <head>De philosophia morali ex phil. pract. univ.</head>
      </div>
            <div>
            <p>LIII. Docet philosophia practica universalis notiones maxime generales, quae omnibus
                philosophiae moralis partibus ceu principia inserviant. Est omnis actio libera bona
                vel mala moraliter, idque natura sua. Non possumus proinde eorum assentiri opinioni,
                quia obiectivam negant moralitatem.</p>
            <p>LIV. Inde tamen id tantum concludi concedimus, actiones liberas non dari
                indifferentes individuo; cum admittendam iudicemus indifferentiam actionum secundum
                suam notionem spectatarum, seu, ut alii loqui amant, in specie.</p>
            <p>LV. Imo, quoniam non repugnat, ad eumdem finem obtinendum plura dari aeque apta
                media, et obiectivam actionum indifferentiam defendimus.</p>
                <pb xml:id="F68"/>
        <p>LVI. Quemadmodum vis nulla physica intelligitur obligari, nisi ligamentis
                devinciatur; ita, ut voluntas etiam obligetur, vinculis quibusdam opus est. Quum
                autem nulla alia vincula respectum voluntatis idonea esse possint praeter motiva seu
                momenta; recte definiri obligationem moralem activam existimamus per convexionem
                motivorum seu momentorum cum actionibus liberis nullo pacto formidantes censoriam
                virgulam, qua definitio haec Wolfiana a quibusdam notatur.</p>
            <p>LVII. Ex obligatione morali activa lex moralis promanat; cuius duae statuendae sunt
                partes sanctio et edictum.</p>
            <p>LVIII. Ad legis essentiale pertinere promulgationem, distinctae ipsius legis et
                obligationis notiones ostendunt.</p>
            <p>LIX. Sed ex iisdem notionibus distinctis manifestum est quoque, leges proprie
                permissivas nonnisi chimaeris annumerandas esse.</p>
            <p>LX. Id tamen non negamus, sed imo defendimus; leges praecipientes extare posse, quae
                ex parte permittentes sint.</p>
                <pb xml:id="F69"/>
        <p>LXI. Fieri potest, ut duae leges non mutatae, nec alias contrariae ita ob
                eventum peculiarem discrepent, ut ambas custodire sit impossibile nullum proin
                dubium, quin possibilis sit legum collisio.</p>
            <p>LXII. Quo in statu exceptionem esse necessario admittendam, evidenter patet, quod ad
                impossibile obligatio nulla esse possit. Institui vero ita, exceptio debet, ut lex
                fortior debiliori, bonum totius bono partis, lex fundamentalis legi minus
                fundamentali praeferatur.</p>
            <p>LXIII. Legum divisio in divinas et humanas; dein in naturales et positivas facienda
                est. Est enim lex etiam naturalis divina.</p>
            <p>LXIV. Legum naturalium existentia nec ex sensu communi, nec ex idei innatis recte
                demonstratur.</p>
            <p>LV. Ex attributis vero divinis necessitas et existentia quidem cuiusdam legi
                evincitur; at luculenta legum naturalium demostratio ex sola naturae hominis
                propriae, atque actionum humanarum consioderatiore peritur.</p>
                <pb xml:id="F70"/>
        <p>LXVI. Quoniam tamen naturales actionum consecutiones legum naturalium pro omni
                casu sanctionem sufficientem haud continent, adfirmamus; praemiis aliis a divina
                bonitate, aliisque poenis a divina iustitia expectandis easdem esse communitas.</p>
            <p>LXVII. Legum naturalium principium essendi, proximum stratuimus in essential hominis,
                rerumque; remotum vero et ultimum in essentia divina. Actualitatis autem principium
                proximum est eadem natura humana rerumque existens; et remorum et ultimum est
                voluntas divina.</p>
            <p>LXVIII. Quod principium cognoscendi legum naturalium adtinet, illud esse defendimus
                fines rerum a Deo conditarum, quatenus ex ipsa earum essentia, atque natura solo
                rationis lumine intelligi, atque actionibus nostris liberis adplicari possunt.</p>
            <p>LXIX. Sunt porro leges naturales necessariae, aeternae, immutabiles, omni sensu
                universales, et sanctae.</p>
            <p>LXX. Conscientiam esse iudicium, asserimus, de propriarum actionum honestate et
                turpitudine, hocque ratiocinationem vere syllogisticam, cuius maior le<pb xml:id="F71"/>gem, minor
                actionem, conclusio sententiam contineat.</p>
            <p>LXXI. Tam qui secundum conscientiam vincibiliter erroneam, quam qui contra eandem
                agit, peccati reum se facit.</p>
            <p>LXXII. Qui dubia est instructus conscientia, an actio sit praecepta, illam suscipere,
                qui autem dubitat, an actio sit prohibita, illam omittere, qui demum dubitat, an
                actio sit praecepta vel prohibita, illam suspendere obligatur.</p>
            <p>LXXIII. Qui ex gravibus quidem rationibus actionem esse licitam, ex maioribus tamen
                illicitam esse iudicat, minus verisimili iudicio adhaerere prohibetur.</p>
            <p>LXXIV. Si tamen nihil certi habere possit, concedimus, ut quis iudicium sequatur,
                quod ipsi probabile adparet.</p>
            <p>LXXV. Est imputatio nihil aliud quam iudicium, quo cuiusdam arbitrio libero factum,
                eiusque consectaria adsignantur. Hinc obiectum imputationis nonnisi actiones
                liberae, subiectum vero ii tantum, agendi libertate praediti sunt, absolvere
                possunt.</p>
                <pb xml:id="F72"/>
        <p>LXXVI. Illud insuper patet, moralitatem seu a libertate dependentiam fundamentum
                esse imputationis, atque eiusdem quantitatem ex libertatis quantitate esse
                repetendam. Quocirca quo maior spontaneitas, contingentia et ratio, eo etiam maior
                debet esse imputatio.</p>
      </div>
            <div>
            <head>Ex iure naturae.</head>
      </div>
            <div>
            <p>LXXVII. Triplex est obiectum legum naturalium, Deus sc. nosmetipsi et alii homines.
                Ad divinam gloriam illustrandam nos esse lege naturali obligatos, fines divinae
                creationis sat luculenter ostendunt. Imo propositio haec: illustra gloriam divinam
                est principium officiorum omnium erga Deum mentium.</p>
            <p>LXXVIII. Officiorum vero erga Deum negantium principium illam ponimus propositionem:
                ne obscures gloriam Dei.</p>
            <p>LXXIX. Porro, qui illustrat divinam gloriam, Deum colit. Cultus autem Deo adhibendus
                non tantum internus est, sed etiam externus.</p>
                <pb xml:id="F73"/>
        <p>LXXX. Fines divinae creationis commonstrant etiam, nos nobismetipsis officia
                debere. Haec autem animam, corpus, et statum externum respiciunt.</p>
            <p>LXXXI. Autochiria, quae est sui occisio propria auctoritate facta, est semper
                vetita.</p>
            <p>LXXXII. Cum officia nobis debita sint erga animum, corpus, et statum externum, atque
                in horum omnium implemento, nostri perfectio consistat, consequens est, ut officia
                nobis debita seiungenda non sint.</p>
            <p>LXXXIII. Quod collisio officiorum erga nosmetipsos oriatur, exceptio ita facienda
                est, ut officia erga animam officiis erga corpus; huius autem officiis ratione opum
                praeferenda sint.</p>
            <p>LXXXIV. Quum officia erga Deum affirmativa non obligent, nisi data occasione, non
                dubitamus defendere, officia erga nos necessitatis, aut magnae etiam utilitatis in
                collisione illis esse praeferenda.</p>
            <p>LXXXV. Officia autem erga Deum negantia ita sancte servanda sunt, ut in cuiuscunque
                officii collisione sint semper praehabenda.</p>
                <pb xml:id="F74"/>
        <p>LXXXVI. Ex finibus divinae creationis et illud demum intelligitur, ad officia
                erga alios naturalia nos esse obstrictos: quae in perfecta, et imperfecta tribuimus.
                Imperfecta hac propositione continentur: alios perfice, seu quod tibi vis fieri,
                alteri feceris. Ad haec porro cogi nemo potest.</p>
            <p>LXXXVII. Quum ad alios perficiendos obligemur, consequitur necessario, officium esse
                alios amare, atque ita, ut non tantum amici, sed inimici amandi sint.</p>
            <p>LXXXVIII. Amor porro aliorum ita efficax sit, oportet, ut non tantum quae innoxiae,
                verum, quae noxiae etiam utilitatis officia sunt, aliis sint praestanda.</p>
            <p>LXXXIX. Hoc autem ipso lege naturali alios laedere vetitum esse debere manifestum
                est. Imo haec propositio: neminem laedas, seu quod tibi non vis fieri, alteri ne
                feceris, officia omnia erga alios perfecta continet.</p>
            <p>XC. Laesio infertur alteri vel aliquid de to suo alterius auferendo, vel alium in
                exercitio iuris sui impediendo, sive ius illud perfectum sit sive imperfectum.</p>
            <p>XCI. Inde manifesto colligitur, leges naturales vetari homicidium tum dolosum tum
                culposum, alium <pb xml:id="F75"/>in errorem induci praecipue in cognitione boni vel mali,
                voluntatem alterius moresque corrumpere, sanitatem perdere; alterius famae et
                existimationi detrahere. In quam ultimam legem committere maximopere iudicamus
                illos, qui vel spargunt, vel credunt criminationes vagas.</p>
            <p>XCII. Quum qui laesionem non reparat, laedere pergat, colligitur, laedentem ad damni
                reparationem obligari: quae si fieri potest, restitutione facienda est, sin minus,
                alia possibili satisfactione.</p>
            <p>XCIII. In collisione officiorum erga se ipsum cum officiis erga alios illud
                communiter receptum, charitatem a se ipso inchoare, non probamus: sed quod
                perfectius est, eligendum esse, iudicamus.</p>
            <p>XCIV. In pari autem causam semper meliorem esse debere conditionem to suum
                defendentis veritas est nobis explorata.</p>
            <p>XCV. Quid vero si alius iniuste nos aggrediatur? Mediis lenioribus deficientibus in
                iis circumstantiis, in quibus aequale bonum est se defendere, et a defensione
                abstinere, defensio etiam cum internacione adgressoris permissa est.</p>
            <p>XCVI. Si maius bonum sit se defendere, defensio est praecepta: si denique a
                defensione abstinere maius sit bonum , defensio est vetita.</p>
                <pb xml:id="F76"/>
        <p>XCVII. Quia vero occisio calumniatoris ad famam defendendam nec aptum nec
                necessarium remedium esse potest: ius ad occidendum calumniatorem nemini
                competit,</p>
            <p>XCVIII. Ex eadem ferme ratione inter licitas iure naturae defensionis species
                Monomachia, seu duellum referendum non est.</p>
            <p>XCIX. Falsiloquium dicimus sermonem a mente alienum: quod minime confundendum est cum
                mendacio. Haud recta enim est medacii definitio, quod locutio sit simpliciter contra
                mentem.</p>
            <p>C. Regulas etiam logices migrant tum ii, qui mendacium definiunt per locutionem
                contra mentem illi factam, qui sciendae veritatis ius habet perfectum; tum et illi,
                qui mendacium dicunt sermonem a mente alienum in nostrum, vel aliorum damnam
                directum. Vera mendacii definito est illa sancti <persName>Augustini</persName> Enchir. c. 22: locutio
                contra mentem animo alterum fallendi.</p>
            <p>CI. An locutio contra mentem in casu summae necessitatis seu nostrae seu alienae
                legibus repugnet naturalibus? Quaestio est, ut d. Augustinus ait latebrosa et inter
                doctus alternas. Nos in huius<pb xml:id="F77"/>modi casu falsiloquium illicitum esse adserere non
                audemus.</p>
            <p>CII. Restrictiones pure mentales aequipollent medacio; et per consequense illicitae
                sunt: restrictio vero non pure mentalis ambiguo sermoni aequivalet: igitur, quando
                nulla est obligatio clarius loquendi, ea non erit illicita.</p>
            <p>CIII. Quia promissio acceptata est pactum: et qui metum alteri incutit promissum
                acceptare non potest, defendimus, pacta metu ioniusto extorta esse nulla.</p>
            <p>CIV. Contractum faenebrem legi naturali indistinctim repugnare, non putamus.</p>
      </div>
            <div>
            <head>Positiones ex geometria et trigonometria.</head>
      </div>
            <div>
            <p>I. Circulus est figura plana, linea in se redeunte terminata, in qua quaevis lineae
                rectae, a centro ad quodvis peripheriae punctum <pb xml:id="F78"/>ductae inter se aequales sunt.
                Sphera gignitur, semicirculo iuxta diametrum in orbem rotato. Quare et radii tam
                sphaerae quam circuli inter se aequantur, et diametri et circulum et peripheriam in
                partes aequales secant.</p>
            <p>II. Pars peripheriae quantalibet arcus dicitur, indeque petitur mensura angulorum
                diversa pro diverso scilicet angulorum sive ad centrum, sive extra centrum, sive ad
                peripheriam situ.</p>
            <p>III. Arcus aequales in iisdem aut aequalibus circulis chordas pariter aequales;
                similes in inaequalibus chordas radiis similes praetendunt: ad quas si ex centro
                perpendicularis ducatur, secabit illa et arcum et chordam bifariam.</p>
            <p>IV. Circulis area est aequalis areae trinaguli, cuius basis sit peripheria, et
                altitudo radius. Sunt igitur circuli in ratione composite peripheriarum, et
                radiorum. Sunt item in ratione duplicate diametrorum, et radiorum.</p>
            <p>V. Data chorda et radio, invenitur chora arcus dimidi; dato item latere polygoni
                regularis inscripti invenitur latus polygoni circumscripti.</p>
            <p>VI. Ratio diametric ad peripheriam est secundum <persName>Archimedem</persName> ut 7 ad 22 fere; secundum
                <pb xml:id="F79"/>Ludolphum a Ceule, resectis notis ultimis, ut 100 ad 314, aut ut 10000 ad
                31415; secundum Adrianum Metium ut 113 ad 355 quam proxime.</p>
            <p>VII. Hac ratione posita invenitur porro, data diametro, circuli peripheria et area;
                data item peripheria aut area invenitur diameter.</p>
            <p>VIII. Invenitur etiam, dato radio circuli et ratione arcus ad peripheriam area
                sectoris, itemque data altitudine et dimidia basi, area segmentorum.</p>
            <p>IX. Quodsi ad diametrum circuli ex peripheria demittatur perpendicularis; erit ea
                media proportionalis inter sagittam, et alteram diametri partem. Data igitur sagitta
                et chorda dimidia invenitur diameter.</p>
            <p>X. Sphaera aequatur pyramidi, cuius basis aequalis sit super<unclear/>, et altitudo radio
                spherae; ad cylindrum vero eiusdem baseos et altitudinis est ut 2 ad 3, et ad conum
                ut 2 ad 1. Superficies porro spherae et quadrupla circuli maximi.</p>
            <p>XI. Quare data diametro, inveniri spaerae superficies perinde ac soliditas potest:
                superficies quidem, aut peripheria in diametrum, aut area circuli maximi in 4ducta;
                soliditas vero, aut <pb xml:id="F80"/>inventa peripheria et area circuli maximi in 1/3 diametri,
                aut inventa superficie in 1/6 diametri ducta.</p>
            <p>XII. Spherae sunt ut cubi diametrorum; cubus autem diametri est ad sphaeram ut 300 ad
                157.</p>
            <p>XIII. Trigonometria plana est scientia, datis tribus trianguli rectilinei partibus,
                inveniendi reliquas, id est, datis lateribus angulos, aut datis partim lateribus
                partim angulis vel angulos vela latera. Quod cum per regulam auream fiat, nullaque
                detur inter latera et angulorum arcus proportio, pro angulis aliae quaedam rectae
                sunt substitutae, quae sinus, tangentes, secantes et caetera vocantur.</p>
            <p>XIV. Sinus est dimidium chordae arcus dupli, datoque sinu invenitur cosinus, sinus
                arcus dimidii aur dupli, tangens item et secans eiusdem arcus.</p>
            <p>XV. In omni triangulo latera sunt ut sinus angulorum oppositorum; et sinus angulorum
                ut latera opposita. Datis igitur duobus angulis cum latere uni eorum oppositio
                invenitur latus alteri quoque oppositum.</p>
            <p>XVI. Datis item tribus lateribus inveniuntur anguli, et datis duobus lateribus cum
                angulo uni eorum opposito, aut intercepto inveniuntur anguli reliqui. </p>
            </div>
        </body>
    </text>
</TEI>