<TEI xmlns="http://www.tei-c.org/ns/1.0">
    <teiHeader>
        <fileDesc xml:id="kuefner-j-oratiuncula">
            <titleStmt>
                <title>Oratiuncula parenetica ad pueros in symposio et coepulatione a puero
                    recitata, versio electronica</title>
                <author key="kuefner01">
                    <name>Küfner, Johannes</name>
                    <date precision="medium">1521-1546</date>
                </author>
                <respStmt>
                    <resp>Hanc versionem electronicam curavit</resp>
                    <name>Irina Tautschnig</name>
                </respStmt>
            </titleStmt>

            <editionStmt>
                <edition>Transcribed from the printed text</edition>
            </editionStmt>

            <extent>11 paginae</extent>

            <publicationStmt>
                <p>Croatica et Tyrolensia: Tyrolis Latina <date>August 2015</date>
        </p>
            </publicationStmt>

            <sourceDesc>
                <biblStruct>
                    <monogr>
                        <author>Joseph Küfner</author>
                        <title>Oratiuncula parenetica ad pueros in symposio et coepulatione a puero
                            recitata</title>
                        <imprint>
                            <pubPlace>Siegmundslust bei Schwaz</pubPlace>
                            <date>1521</date>
                        </imprint>
                    </monogr>
                </biblStruct>
                <bibl>TLMF, FB 38060</bibl>
            </sourceDesc>
        </fileDesc>

        <profileDesc>
            <creation>
                <date when="1521">1521</date>
            </creation>
            <textClass>
                <keywords scheme="time">
                    <term>Das 16. Jh. bis zum Tod Erzherzog Ferdinands II. von Tirol (1595)</term>
                </keywords>
                <keywords scheme="genre">
                    <term>Beredsamkeit</term>
                    <term>Schulrede</term>
                </keywords>
            </textClass>
        </profileDesc>

        <revisionDesc>
            <change>corrected teiHeader and body<date>2015-09-02</date>
                <name>Johanna Luggin</name>
            </change>
        </revisionDesc>
    </teiHeader>

    <text>
        <body>

            <div>
                <head>Oratiuncula parenetica ad pueros in symposio et coepulatione a puero recitata.
                    Joanne Cuefnero Rattenbergio authore.</head>
            </div>

            <div>
                <head>Endecasillabum Phaletium Simonis Minervii Budissini ad libellum.</head>
                <lg>
                <l>In faustis avibus, libelle parve,</l>
                <l>Te cirrata cohors emat legatque:</l>
                <l>Sanctos nam simul et doces pudicos</l>
                <l>Mores: ronchisoni procul facessant.</l>
                <l>Non, non hec criticis Latonibusve</l>
                <l>Scripta est pagina: nunc valete, Momi.</l>
        </lg>
            </div>

            <div>
                <p>M D XXI.</p>
            </div>
            <pb xml:id="A1v"/>

            <div>
                <head>Joannes Cuephnerus Musarum candidato et pio lectori.</head>
                <p>Candide mi lector, diversa esse hominum iuditia non ignoro: Alii rem ex equo,
                    alii contra iudicant. Quod idem in meo isto qualicunque foetu usu venturum mihi
                    in lucem prodeunti certum est. Nam non deerunt, qui Horatianum illud mihi
                    succinent: <quote>nonumque prematur in annum</quote>, quod forte locum habet de
                    his scriptis, quibus eruditionis testimonium et immortalitatis fama petitur. At
                    ego, qui non augustam laudem, non glorie celaturam, denique non famam ampliorem,
                    quam que bonis et studiosis debetur, secutus sum, malui nunc Apellem quam
                    Horatium imitari et (quemadmodum ille solebat) me publico iudicio exponere, ut
                    sic simul doctior fierem ac ad publicos omnium conspectus ferendos audatior.
                    Nullus igitur nisi admodum malus mihi tam parato admoneri ad doceri veniam suam
                    denegabit, siquid erit, quod sthomacho suo non satisfaciet, cum difficillimum
                    sit multis nedum omnibus placere. Ego certe Christiana pace benevolencie ius in
                    omneis proveham et a quovis docto et celebri Appione, modo non Ibeis
                    fabulamentis obarmato, iustam emendationis notam nunquam sum reiecturus. Volve,
                    queso, lector, hec nostra protreptica absque ulla octipedis mordacitate
                    amicumque agas auctori tum Musis tum musophilis se ultro submittenti. Quod si
                    hec parva boni consulueris, ad maiora me animabis. Vale. Rattenberge ex edibus
                    nostris Anno M D XXI.</p>
            </div>

            <div>
                <head>Ad turbam Palladiam Joannes Cuephnerus Rattenbergino. </head>
                <lg>
                <l>Has tibi primitias, tetrice que signa Minerve</l>
                <l> Ardua per sequeris, candida turba, dico.</l>
                <l>Accipe parva, precor: summus fit nemo repente,</l>
                <l> Heserat olim nunc mamora summa legens:</l>
                <l>Exiguo referent letas tibi tempora fruges</l>
                <l> Momento, accedent his meliora. Vale.</l>
        </lg>
            </div>
            <pb xml:id="A2r"/>

            <div>
                <head>Oratiuncula protreptica ad pueros coepulantes a puero recitata authore Joanne
                    Cueffnero Rattenbergio.</head>
                <p>Theophrastus, ille vir summe prudentie, studii singularis, necnon eloquis
                    admirandi, tametsi etatis sue facile facundissimus esset divineque illius
                    eloquencie studio palmam sepe inconsertis (ut dicam) manibus emeruisset, verba
                    tamen perpauca ad populum ac patricios athenienses facturus, hoc est, orationem
                    domi meditatam hominum existimationi prepositurus in propatulo, rubore tunc
                    confusus, verecundia deturbatus et animi stupore confectus fuisse historicorum
                    monumentis traditur. Ciceronem quoque, exercitatissimum dicendi athletam dono
                    quodam (ut inquit fabius) providentie in hoc natum, ut in eo omneis vires suas
                    ipsa experiret eloquentia in non pessima causa fortissimi viri Milonis
                    destitutum et exanimatum fuisse orassque trepidanti similem sui ipsius
                    testimonio constat. Quod si tanti in omni dicendi genere artifices et veterani
                    graciam nihilominus et veniam timiditatis sue haud immerito invenerint, quanto
                    remissiori indulgentia planeque materna me eius artis Tyronem et (ut vocant)
                    candidatum fovebitis, pueri et condiscipuli candissimi, sicubi pueriles adhuc
                    agens annos subaudatiori pertentatione lapsus in hoc dicendi munere decubuero:
                    si lautissimum hunc vestrum convictum, alacrem consessum albumque precllens
                    compendio restricta oratione et, quemadmodum greci vocant, protreptica, non
                    oratoriis pigmentis inuncta, non Homeriacis modulis exculta iamiam honoravero.
                    Et ne iusto longius in exordio usans ingrata prolixitate, ingrato recitatore
                    prostituto audiendi benevolentiam ipse mihi perimam ad narrationem ipsam
                    animosius accedam. Vergilianum hoc mecum repetens: <quote>Audentes fortuna
                        iuvat,</quote> item et illud: <quote>Gloria nec ulli fumidos nisi parit
                        honores</quote>. Imitaborque plane eum, de quo facundissimus Poeta in hunc
                    modum lusit:</p>
                <quote>
          <lg>
                        <l>Inventa secuit primus qui nave profundum</l>
                        <l> Et rudibus remis sollicitavit aquas,</l>
                        <l>Qui dubiis ausus committere flatibus alnum,</l>
                        <l> Quas natura negat, prebuit arte vias,</l>
                        <l>Tranquillo primum trepidus se credidit undis,</l>
                        <l> Littora securo tramite summa ledens,</l>
                        <pb xml:id="A2v"/>
                        <l>Mox longos tentare sinus et linquere terras</l>
                        <l> et leni cepit pendere vela notho.</l>
                        <l>Ast ubi paulatim preceps <corr>audacia</corr> crevit</l>
                        <l> Cordaque lagnentem dedicere metum,</l>
                        <l>Iam vagus irrupit pelago celumque secutus</l>
                        <l> Aegeas hyemes <corr>ioniumque</corr> domat.</l>
                        <note place="margin">Claudiani de raptu proserpine.</note>
                    </lg>
        </quote>
                <p>Huius itaque, quicumque denique fuerit, exemplo vela orationis mee ventis
                    committam, que tamen, ut spero, ita moderabor, ut neque me dixisse nec vos
                    audivisse penituerit, modo Christi Optimi et Maximi exposita omnibus pie
                    invocantibus benignitas et inmensa pietas mentis nostre tenebras suo fulgore
                        <corr>discutiat</corr> et sensus nostros infirmos certe et in modum
                    ebriosorum, qui ex inmodica Nicerei numinis infusione capitis vertigine
                    rotantur, nutabundos firmet ac bono faustoque regat auspicio. Nulla est enim
                    mortalitatis nostre firmitudo, nulle vires humane, que non Christo perpetua
                    deditione teneantur, cui nos omnia referre acceptum, a quo omnia expostulare
                    orantes debemus, cuius est celum et terra, qui fons est et <corr>origo</corr>
                    boni, ex quo ceu ex oceano profluunt in hunc nostrum orbem mille divine sue et
                    inexplicabilis bonitatis rivuli saciantes ubertim aquis vivis, quacumque
                    sitibundis (ut ita dicam) faucibus accurrerit. Hunc igitur mecum, pueri et
                    condiscipuli optimi, piis et puris vocibus invocate. Hunc, hunc, qui spiritu suo
                    linguas infantium reddit disertas, nunc mecum unanimi et consona voce
                    implorantes, non ut mihi aut Demosthenicam aut Pericleam, sed veram illam et
                    solidam eloquentiam donet, que non picturatis (ut ita dicam) verbis, sed latenti
                    (ut ille dixit) energia animis se auditorum efficaciter insumat, ut ea adiutus
                    persuadere vobis queam ea, que suasurus et admoniturus veni: quorum omnium ut
                    primum, ita potissimum mentibus vestris infixum esse cupiam, ut Deo
                    supramundano, cui omnibus in rebus et letis et tristibus mentis nostre organo
                    promenda laus est, quam maxime possitis, omnia beneficia, et quicquid in vobis
                    est bonorum, tanquam auctori et vero parenti acceptum feratis. Saliam quoque
                    pudicitie et sanctitatis virginem, salutis nostre causatricem, patronam et
                    interventricem, numquam non morum puritate et innocentia virginitatisque et
                    humilitatis imitacione (nam hic cultus et deo et deipare nympe ac sanctis longe
                    est gratissimus), denique et piis<pb xml:id="A3r"/> precibus veneremini. Sancte
                    adhoc crucis munimine facto bonos genios (quos Christus noster lectos comites et
                    in salutis conservande mancipium nobis adiunxit, ut eventus presciti nos
                    eugenica suggestione premoneant, exposcant cottidie et vellicent tutandos) ceu
                    dei legatos debita veneratione et humili commendatione nostri suspicatis. His
                    enim ministris et stipatoribus vita nostra mille periclitationibus maritata
                    tucior est. Cumque innumeris hostibus christiane saluti adversis homo
                    obvolvatur, opus nobis est eorum auxiliaribus copiis, ne dum animosa cum vitiis
                        <corr>fortitudine</corr> congredimur, victi succumbamus. Post hoc virtutem
                    ipsam, vite nostre cum doctricem, tum moderatricem optimam amplectamur, que nos
                    a quadriniis et ulixea ambiguitate revocatos ad verum iter Christiana
                    orbitacione accersit, ut animus extirpata prava cupidine corpus voluptatibus
                    cohibitum recte valeat, quemadmodum poeta cecinit, candida profliget animi
                    peccamina virtus. Nam virtute nitens fortis in astra volat. Adlubescant carmina
                    vergiliana, quibus nos amica cohortacione et egregiis premiis propositis ad
                    virtutis solium enitendum expergefacit inquiens:</p>
                <quote>
          <lg>
                        <l>Quisquis enim duros casus <corr>virtutis</corr> amore</l>
                        <l>Vicerit, ille sibi laudem decusque parabit,</l>
                        <l>At qui desidiam luxumque sequetur inertem,</l>
                        <l>Dum fugit oppositos incauta mente labores,</l>
                        <l>Turpis inopsque simul miserabile transigit evum.</l>
                        <note place="margin">Vergilii de litera pythagore.</note>
                    </lg>
        </quote>
                <p>Oppetere mortem ultroneam necessum non habemus, quando et non accersita viam hanc
                    citius, quam velis ipse, abrumpat. Verum navanda est opera, ut post excessum
                    vite curriculum vivacitate fame evincamus. Quo enim vita nostra districtior est,
                    quo diffortuniis concatenatior, eo maior etiam inveniende immortalitatis cura
                    bonis sit, ut viam preparatore Christo Jesu limitatam properius tendamus:
                    extinctis cupiditatum facibus otio intellige fugato, quo nec turpius nec
                    perniciosius quicquam in tenera adhuc et lubrica etate aut dici potest aut
                    cogitari. Nam per deum immortalem, quot hominum milia in profundissimum vitiorum
                    barathrum traxit trahitque cottidie, quot prestantissima ingenia, quot
                    clarissimi sanguinis partus, intereadum otio indulgeret inter pocula, inter
                    scorta et lenones, in tabernis, popinis et lustris, rem simul et nomen paternium
                    una cum vita foctissime prostitutam inglorii amiserunt.<pb xml:id="A3v"/>
                    Pretermitto libens exemplis id, quod dico, ostendere, que utinam non essent
                    plura et notiora, quam ut etiam vix libris complecti possint. Ob id non abs re
                    atheinenses otium severissime plectebant. Ad hoc omnibus detrimentosissimum, ne
                    nos occupet et oboriatur, liberalibus studiis aut honesta semper actione
                    eliminandum submonemur hisce satyrici versiculis:</p>
                <quote>
          <lg>
                        <l>Scribe, puer, vigilia, causas age pellege rubras,</l>
                        <l> Maiorum leges.</l>
                        <l>Ardua marte gravi laus arma capessere quemquam</l>
                        <l> Maior consiliis.</l>
                    </lg>
        </quote>
                <p>Nec minori cura compescenda puerorum labella duxerim, ut vagam verborum luxuriam
                    Samia quandoque rariloquentia cohibeant: nam ut numerose dicam: Multiloquo
                    tacitis prestat amicla labris. Neve ad pomerianam (ut dicam) domum seu ad
                    venusinas edes prostantia verba unquam vomant, immo honore semper covivencium
                    auribus habito rubescant, si quid spurcum et turpe auditu dicatur. Preterea omni
                    etati suus exhibendus est honor, maiores et grandevi, ac qui in rem nostram
                    consulunt tutores, reformidandi sunt, his omnibus locis assurgendum, cedem,
                    dumque est ex iis, ut cicero noster docuit, eligendi sunt optimi et
                    probatissimi, quorum consilio et authoriate nitamur. Ineuntis enim etatis
                    inscitia, senum regenda ac consitituenda prudentia est. Adaugescat et in vobis
                    humanitatis studiosa familiaritas, ut eorum, quos vite commendatores sentitis,
                    attrahatis compaginem, non enim pax refert aut proborum aut improborum
                    necessitudini (ut hoc verbo utar) collaterari, cum his ora conserere, his
                    convictitare. Quattuor amicorum, quos greci habent, paria, potius quam
                    Hannibalem bellicum motorem, animo prefigatis. Nam cum in animatis brutis et
                    gregalibus socia quedam inesse consuevit officiositas, quanto maior homini,
                    omnium animalium precellentissimo, mutui amoris in hominem expressio et summa
                    benevolentie obstrictio conveniet, onficii nanque facilis coniunctio nemini
                    despicienda est, qui honestam rationem non simulet. Quam etenim custodite
                    sobrie, caste, quam denique curiose custodienda mutua animorum
                        <corr>coniunctio</corr> sit, non solum in hominibus, quos natura hominum
                    architectrix solertissima in iis, que ingenii vim respiciunt, et capatiores et
                    habiliores ceteris esse voluit animatibus, quin et in bestiis, quibus crassior
                    intelligentie servit <corr>usus</corr>, observamus et naturali exemplo
                    contemplamur, nam iis summa invicem<pb xml:id="A4r"/> seminarie conformitatis
                    consuetudo et equa sors est. Ad hanc itaque, quam dixi, communem vitam et
                    convenientem omnibus pro quovis etatum gradu enitendum. Est nanque etatum
                    progressus quidam ceu numeralis, propagatione septenaria distributus per
                    septenas feras (quas Troianus ille heros vergilio decantatus venatus fingit)
                    fuerit colligere: Inter eas infancia primum sortitur locum, que septimum usque
                    tendit ad annum totaque in altricando consistit. Hanc sequitur puericia, que
                    nunc fabellarum illecebris, nunc facetis salibus, nunc lusibus alee capitur.
                    Demum adulescentia comitatur, que ob exauctissimum <corr>sanguinis</corr>
                    fervorem tepidum voluptatibus convulsa creditur. Huic amor inest, hec puellas
                    spirat, hec cum Virgilio clamat: <quote>Me tamen urit amor, quis enim modus
                        adsit amori?</quote>
          <note place="margin">Vergilii eclog. 2</note> Huius
                    mehercle tanta vis est, ut sepe miserandos questus, ter quaterque miseris
                    amatoribus extorqueat, quales sunt amasii cuiusdam, que Guarinus veronensis
                    elegiaco carmine Alde flammis captum et misere perditum introducit his
                    verbis:</p>
                <quote>
          <lg>
                        <l>Uror et ardentes versant mea pectora flamme</l>
                        <l> Nec mihi nox grata est nec mihi grata dies,</l>
                        <l>Ergo idem geminus ingens furor urget amantes</l>
                        <l> Et furit in omnes exiciosus amor.</l>
                    </lg>
        </quote>
                <p>Consequens est iuventa, virilis perspicacitas et laudis et contendende ambicionis
                    aucupio detenta, animi virtutisque perfecta completio. Huic proxima subrepit,
                    que reliquas etates complectitur, grandiuscula confectio, dietim consenescens,
                    loripedi concedens, positum vite stadium decurrit, quod naturata lege
                    mortalitatis nostre vasram ambiguitatem immortalitate secernit. Harum etatum
                    affectus ed adpeticiones refrenande, ut compensiori studio ferientes fortune
                    verbera excussisse beluinamque similitudinem horrendissimam effugisse videamur.
                    Quod tum fiet non paulo facilius, si summi et cunctipotentis dei doctrinam et
                    decalogi prescripta naviter edidicerimus, si cum deo in graciam reducti
                    validiori benevolencie ligamine devincti erimus, si propter defensionem et
                    emancipationem celestis patrie pro Christi regia fortiter belligerantes a
                    principis nostri signis non defecerimus. Inde nihilominus debita compactio puta
                    Christo, non gentiliciis numinibus offerenda, non extimis conviscerationibus,
                    non <corr>sanguinibus</corr> proluendis, non victimariis concissionibus et
                    hostiis, sed corde contrito integramente animis compositis,<pb xml:id="A4v"/> ut
                    sic expulsa Adamea putredine et antique serpentis perditione et morte renatam in
                    Christo vitam amplectamur. Quid enim insignius, quid dehinc nobilius, quam
                    Christi nomen in babtismatis lavacro inditum operibus Christiano dignis
                    condecorari? In summa non est facilior ad virtutem accessus, quam si Musis, si
                    literis bonis, que tocius vite humane gubernatrices a Biante prienensi non
                    iniuria vocitantur, indulseritis nec segnitus nec iusto affluencius, sed
                    adhibito quodam modo et temperamento, ne, dum segniciei labem fugitis, in
                    furoris vitium incidatis. Ob id aliquando lusione, remissionibus puerorum
                    ingenia provehenda, ut vel fessa recreentur, vel dura trocholudiis, orbiculis
                    proiiciendis acuantur. Maxime (quod, ut ultimum admoneo, ita primum esse cupio)
                    parentibus et preceptoribus (qui et ipsi animi parentes et parentum sunt
                    successores) moremgerite, hos imitari studete. Nihil enim pulchrius, nihil
                    gloriosius, quam paternis laudibus et preceptorum vestigiis, si modo recta
                    pressione, ut Plinio placet, exempla dederint, respondere, unde ille sic
                    cecinit:</p>
                <quote>
          <lg>
                        <l>Gloria sit clari tibi maioranda parentis,</l>
                        <l> Sic equidem magne gloria laudis erit.</l>
                    </lg>
        </quote>
                <p>Quoniam vero omnia ad mediocritatem esse revocanda divinus ille Plato scribit, ob
                    id et ego moderabor orationis mee cursum et velis (ut dicam) contractis ad oram
                    properabo, si prius Maronis nostri locum, quo Elissei convivii magnificentiam
                    pleno (ut dicitur) ore celebrat mutuaticio iuro huc adscitum adduxero:</p>
                <quote>
          <lg>
                        <l>At domus interior regali splendida luxu</l>
                        <l>Instruitur mediisque parant convivia tectis.</l>
                        <l>Iam pater Aeneas et iam Troiana iuventus</l>
                        <l>Conveniunt stratoque super discumbitur ostro.</l>
                        <l>Dant manibus famule lymphas cereremque canistris</l>
                        <l>Expediunt tonsisque ferunt mantilia villis.</l>
                        <l>Quinquaginta intus famule, quibus ordine longo</l>
                        <l>Cura penum struere et flammis adolere penates.</l>
                        <l>Centum alie totidemque pares etate ministri,</l>
                        <l>Qui dapibus mensas onerant et pocula ponunt.</l>
                        <l>Postquam prima quies epulis menseque remote,</l>
                        <l>Crateras magnos statuunt et pocula ponunt.</l>
                        <note place="margin">Vergilii locus ex primo Aeneidis.</note>
                    </lg>
        </quote>
                <pb xml:id="A5r"/>
                <p>In hunc locum licenciosius oberravi, quod videretur non nihil lautissime istius
                    coepulationis splendorem referre et depingere. Nunc super est, ut receptui canam
                    vosque ad unum ingenuos pueros et condiscipulos amantissimos, quam possim,
                    maxima prece obtester, ut hanc meam scholasticam et (ut vocant) progymnasmaticam
                    oratiunculam, quam defrons ego in humanitate vestra et genuina comitate confisus
                    auribus vestris inculcare ausus fuerim, boni equique consulatis. Spero omnino
                    fore, ut, si hec, que <corr>admonui</corr>, studiose observaveritis, vitam hanc
                    umbratitam exigatis honeste, et futuram, pro qua omnes in hac miseriarum valle
                    militamus, procul dubio acquiratis eternam. Ad quam nos celestis ille pater post
                    filium suum Jesum Christum trahat, cui laus et gloria.</p>
            </div>

            <div>
                <head>Frater Kilianus Brae Monachus Benedictinus Candido lectori Salutem.</head>
                <p>Joannes Kuophnerus Ratemburgius, optime lector, parentibus cum primis honestis ac
                    locupletibus natus, eleganti corpore, moribus facillimis ac suavissimis,
                    dexterrimo ingenio, bonas literas a teneris (ut Graeci dicunt) unguiculis summo
                    semper studio et coluit et amavit usque eo, ut illum neque adulescentiae
                    lubricum illud neque pestiferae sodalitates neqeu delitiae illicibilesque
                    voluptates transversum agere et ab iis abalienare <corr>potuerint</corr>. Quin
                    orbatus utroque parente sat ampli patrimonii haeres sua ipsius in manu sita
                    habens omnia, per tot videlicet caussas alio trahenteis avelli sese ab his
                    studiis nullo pacto permisit et ne uxore quidem ducta, magno certe studiorum
                    impedimento, ni arte res ea regat, minus ac antea in bonis literis operae
                    posuit. Nam hanc nobis lucubratiunculam viridis maritus dedit. Quam ne
                    contemnendam arbitrere te vehementer etiam atque etiam rogo. Vides, opinor,
                    ingenium, studium profecto perspicis. Orat idem ille, suum huiuscemodi conatum
                    boni consulas. Dabit propediem melius, qui id aetatis hoc iam dare potis fuit.
                    Ex hac materia sperandum, excidi aliquid poterit et exculpi. Interea ingenium
                    Adulescentis nostri honort alendum et hac gloriola incendendum ipsius studium.
                    Etenim interest plurimum bonarum literarum studiorumque rectorum multos esse in
                    Germania nostra laicos tales et studiosos ipsos et reliquorum studiosorum tam
                    bonos patronos. Valet.</p>
            </div>
            <pb xml:id="A5v"/>

            <div>
                <head>Simon Minervius Budissinus ingenuorum quorundam puerorum Suocii preceptor
                    Joanni Cuffnero ornatissimo adulescenti salutem plurimam dicit.</head>
                <p>Quom multe sint in te tum animi tum corporis dotes, excellentes simul et rare, ob
                    quas diligi et amari merearis, Joannes amabilissime, unum tamen est, quod me non
                    solum in amorem, immo etiam admirationem tui impellit, nempe singulare et
                    pertinax tuum in bonas literas studium, quod semel et puer ingressus tam pleno
                    gradu, tam alacriter per tot studiorum tricas et avocamenta prosequeris, ut,
                    quoties te tuaque sub cogitationem mittens intimius contempler, videaris mihi
                    aut Ulissem illum Mercuriali Moly munitum per Circes regiam, per medias sirenes
                    obambulantem, aut Herculem Prodicum referre. Vix enim illum fortuna, hunc
                    voluptas arctius sollicitavit, quam te utraque, quem ut transversum a virtute
                    agerent, omnem moventes lapidem, omnes artes suas experte sunt. Illa, que statim
                    ab initio te sibi obligaret, vixdum natum ceu manibus suis excepit, in ampla re,
                    loco et genere collocavit totumque illud, quod vocant Copie cornu, in te
                    largissime effudit. Hec vero subpullulascenti tibi, perinde atque nutrix quedam
                    indulgentissima adhesit, hoc unum anxia agens, ne quid patereris eorum, quibus
                    ipsa virtus teneros adhuc animos contra illecebras durare et firmare solet, qui
                    potius adessent affluenter, queque innatos virtutis igniculos extinguant, mentem
                    ad summa natam emasculent, ingenium felix et ad omnia sequax retundant. Cumque
                    iam perveneris ad lubricam etatem, in qua, quisquis non cadit, saltem titubat,
                    que quoniam Veneri subest, meras Veneres et Cupidines spirare, otii luxusque
                    omnis sectatrix, laboris impaciens, discipline contemptrix, amica voluptatibus,
                    virtuti inmica esse solet, tum iam serio et (ut ita dicam) collectis copiis te,
                    quemadmodum in Herculis bivio constitutum, adgresse sunt. Ac tali forma, que
                    difficillime custoditur, iuvenem annum duodevigesimum nondum egressum, utroque
                    parente orbum, amplissime hereditatis et quod vel summus voluptatibus
                    sufficeret, dominum constituerunt: et ut nihil non experirentur in te, quod
                    alios virtuti et literis abstrahere solitum est, puellam omnibus coniugii
                    dotibus ornatam, succi plenam, bellam, generosam dotatamque et tui (ut par est)
                    amantissimam iugali vincula tibi sociarunt, ut vel sic uxoriis illecebris
                    inescatus et captus aut domesticarum rerum curis implicitus multorum poenitendo
                    exemplo virtuti<pb xml:id="A6r"/> et Musis nuctium remitteres. Ceterum te neque etas
                    malesuada precipitavit nec equalium consuetudo seduxit, non pessundederunt
                    divicie, non amor (vincens alioqui omnia) vicit, non evertit voluptas, non
                    mancipavit coniugalis charitas, aut longius avocavit externarum rerum studium.
                    Quin tu, non secus ac Homericus ille heros, voluptatis monstra surdis usque
                    auribus preteriisti. Rerum familiarium occupationibus impertis te quidem, sed
                    non immergis etiam. Uxori (quam meo iudicio habes pro ingenio et sentencia) sic
                    operam das, ut studia non negligas, sed qui per vices te utrisque accommodas,
                    alternata vicissitudine ad morem utrique gerendum alacrior. Hinc quodcumque otii
                    datur, ad studia convertis, legens semper plurima ac discens multa et vorsa et
                    prorsa cudens, que ceu in nidos singulos collata paulo post elimas, ex quibus et
                    hec oratio est ad me proxime missa, quam pro tuo arbitrio desiderioque Josepho
                    Typographo nostro excudendam mandavi ipseque operam dedi, ut imprimeretur, quam
                    ad fieri posset, quam emendatissime. Et quoniam Josephus ille noster novus
                    scilicet calcographus plerisque ad emendatam premendi rationem necessariis
                    punctis et characteribus caret, desumpsi ego mihi libenter hunc laborem, ut,
                    quicquid ab eo aut incuria aut poenuria characterum esset obmissum, supplerem.
                    Huius mee quantulecunque diligentie arbitrabor me abunde magnum hostimentum
                    recepisse, si diligentiam adhibueris, ut, quod feci, quam sepissime facere
                    possim, quod tum fiet, si qua cepisti via porro ire, et quod ex me audis, semper
                    esse cogitaveris. Vale et Simonem tui amantissimum redamato. Ex schola nostra
                    privata Tertio Calen. Julias Suocii Anno M D XXI.</p>
            </div>

            <div>
                <head>Simon Minervius Budissinus libellum facit loquentem.</head>
                <lg>
                <l>Palladium quisquis cogitas superare cacumen</l>
                <l> Eternumque cupis demeruisse decus,</l>
                <l>Ne te Scylla latrans neu te implacata Charibdis</l>
                <l> Subvertat, mediis, monstra cavenda, vadis,</l>
                <l>Me lege, me lecto nosces semel atque relecto,</l>
                <l> Que facienda tibi, queque cavenda simul.</l>
                <l>Sum parvus, fateor, parvis me scripserat author:</l>
                <l> Sepe sed et parvis gratia rebus inest.</l>
        </lg>
            </div>

            <div>
                <p>Josephus Pyribullius Suocii imprimebat mense Junio MDXXI.</p>
            </div>

        </body>
    </text>
</TEI>