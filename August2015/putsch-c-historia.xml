<TEI xmlns="http://www.tei-c.org/ns/1.0">
    <teiHeader>
        <fileDesc xml:id="putsch-c-historia">
            <titleStmt>
                <title>Historia Divi Iacobi Maioris Apostoli, versio electronica</title>
                <author key="putsch01">
                    <name xml:lang="dt">Putsch, Christoph Wilhelm</name>
                    <date precision="high">1542-1572</date>
                </author>
                <respStmt>
                    <resp>Hanc versionem electronicam curavit</resp>
                    <name>Irina Tautschnig</name>
                </respStmt>
            </titleStmt>
            
            <editionStmt>
                <edition>transcribed from the printed text</edition>
            </editionStmt>
            
            <extent>1404 versus</extent>
            
            <publicationStmt>
                <p>Croatica et Tyrolensia: Tyrolis Latina <date>September 2015</date>
        </p>
            </publicationStmt>
            
            <sourceDesc>
                <biblStruct>
                    <monogr>
                        <author>Putsch, Christoph Wilhelm</author>
                        <title>Historia Divi Iacobi Maioris Apostoli Elegiaco Carmine Descripta</title>
                        <imprint>
                            <pubPlace>Innsbruck</pubPlace>
                            <date>1565</date>
                        </imprint>
                    </monogr>
                </biblStruct>
                <bibl>BSB, 4 P.o.lat. 751,1</bibl>
            </sourceDesc>
        </fileDesc>
        
        <profileDesc>
            <creation>
                <date when="1565">1565</date>
            </creation>
            <textClass>
                <keywords scheme="time">
                    <term>Das 16. Jh. bis zum Tod Erzherzog Ferdinands II. von Tirol (1595)</term>
                </keywords>
                <keywords scheme="genre">
                    <term>Dichtung</term>
                    <term>Biographie</term>
                    <term>Heiligenvita</term>
                </keywords>
            </textClass>
        </profileDesc>
        
        <revisionDesc>
            <change>corrected teiHeader and body<date>2015-09-14</date>
                <name>Johanna Luggin</name>
            </change>
        </revisionDesc>
    </teiHeader>
    
    <text>
        <body>
            
            <div>
                <head>Historia Divi Iacobi Maioris Apostoli Elegiaco Carmine Descripta per
                    <persName>Christophorum Gulielmum Putschium</persName> Aenicolam Tirolensem.</head>
                <p>
          <placeName>Aeniponti</placeName> excudebat Rudbertus HÃ¶llerus Anno Salutis Humanae M D L X V, Mense
                    Iulio.</p>
        <pb xml:id="A1v"/>
            </div>
            
            <div>
                <head>
          <persName>Wolfgangi Yenpacheri</persName> Tirolensis Viri Doctissimi ad Auctorem Elegia.</head>
                <l>Tractantem nugas veris qui Vatibus aequat,</l>
                <l>Illunem is noctem dixerit esse diem,</l>
                <l>Atque aurum plumbo vel si quid vilius isto</l>
                <l>Mutarit, demens turpia pulchra vocet.</l>
                <l n="5">Haec quorsum referes, Putschi doctissime Vates,</l>
                <l>Aenipontanae nobilis Urbis honor?</l>
                <l>Ni vitia exagitet, mores et reddat honestos</l>
                <l>Vates, omnino nomen inane gerit.</l>
                <l>Hinc, quae concinuit stolidos nil praeter amores,</l>
                <l n="10">Vix est iudicio turba legenda meo</l>
                <l>Nec mage, quae felle et nigro sale scripta redundant,</l>
                <l>Quod genus heu nimium saecula nostra vident.</l>
                <l>Adde, quod indignum, Christum baptismate fassos</l>
                <l>Corde vel ore minus conveniente sequi.</l>
                <l n="15">Ergo, cum plane tua sit sanctissima Musa,</l>
                <l>Qua mentem erudiat quis pietate suam,</l>
                <l>Dignus es, ut celebres inter relegare Poetas,</l>
                <l>Dignus et haud fictis laudibus ore vehi.</l>
                <l>Ingenium ast potius mirer vel splendida verba,</l>
                <l n="20">An bene, quae elucet, cum probitate fidem?</l>
                <l>Materiam ornasti modicam tam divite vena,</l>
                <l>Supra ut nil fieri, mi Gulielme, queat.</l>
                <l>Et quod praecipuum est, veracibus ex monumentis</l>
                <l>Praesentem nobis digeris Historiam,</l>
                <l n="25">Nimirum celebras qua sancti gesta Iacobi,</l>
                <l>Nomine Maiorem quem sacra scripta vocant.</l>
                <l>Perge, precor, similes nobis proferre libellos,</l>
                <l>Et tua (crede mihi) gloria maior erit.</l>
            </div>
      <pb xml:id="A2r"/>
            
            <div>
                <head>Reverendissimo in Christo Patri, Illustrissimoqe Sacri Romani Imperii Principi ac Domino, Domino Ioanni Iacobo, ex nobilissima Khuenorum Tirolensium familia prognato, Archiepiscopo Saltzburgensi et Sacrosanctae Sedis Apostolicae Legato, Principi et Domino suo Clementissimo Christophorus Gulielmus Putschius Aenicola Tirolensis Salutem Plurimam Dicit.</head>
                <p>Magnus ille Persarum Rex Artaxerxes, quum aliquando per Persidem iter faceret et extremae quidem sortis homo, ut erga Regem suam declararet gratitudinem, utraque vola haustam aquam ei offerret, officium hoc vilissimi hominis (ut rerum scriptores tradunt) non respuit, imo benevolo animo suscepit hominemque istum magnis muneribus dotatum a se dimisit. Huius ego humilimi hominis memorabili exemplo excitatus te, Reverendissime Pater idemque Princeps Illustrissime, tot negociorum undis circumvallatum hac Epistola inerudita liberius compellare non dubitavi. Mirabere certe, neque immerito, qua fronte, qua verecundia homo ego tibi plane ignotus id audeam, caeterum, ubi causam cognoveris, fortassis aequior eris. Tuae est iste splendor vitae, ea morum dignitas, ea animi pietas, <pb xml:id="A2v"/>id erga literatos propensum studium, his nimirum virtutibus gloriosum tibi peperisti nomen, his immortalitatem famae tuae comparasti, hae, inquam, virtutes, ut ad te audacter scriberem, mihi animum addiderunt, neque enim dubito te importunitatem hanc meam iniquo animo suscepturum vel Artoxerxis huius exemplo. Sed ut plenius cognoscas, qua causa commotus ad te scribendum duxerim, explicandum mihi iam est. Scripsi superioribus annis, Amplissime Archipraesul, quibus tibi providentia divina Metropolitanae tuae Ecclesiae magna omnium gratulatione gubernacula foeliciter commissa fuerunt, carmen elegiacum de vita et morte Divi Iacobi Maioris Apostoli: illud certis de causis hactenus in manus resumere non licebat, praecipue, quod aliis intentus studiis et potioribus ad ea quoque perficienda operam impenderam, nunc vero idem carmen ex eo tempore inchoatum, quod mihi tantillum ocii nunc daretur, recognoscendum in manus desumpsi et pluribus additis carminibus in eam formam, qua modo videtur, redegi tuoque clarissimo nomini inscribendum consecrandumque censui. Quod vero sub tui amplissimi nominis patrocinio atque auspiciis hasce meas vigilias (licet tenues) in manus hominum pervenire passus fuerim, hae potissimum me causae, Antistes vigilantissime, inpulere: Primum ipsa necessitas quodammodo exigere videbatur, ut recepto iam olim inter Scriptores more et ego huic meae opellae Patronum, cuius nomini nuncuparem, deligerem. Cui vero obsecro convenientius religiosiusque hunc meum laborem hasce ingenioli mei primitias immaturosque foetus quam tibi, Optime Princeps, qui meus conterraneus <pb xml:id="A3r"/>communisque patriae nostrae ingens ornamentum existas, consecrarem? Sequens causa est, quod eius Sancti quoque nomen, cuius tibi historiam resque gestas nunc transmitto, appellatione et morum integritate referas exprimasque et tale argumentum sit (licet tenuiter a nobis tractatum), quod tuae maxime conveniat Amplitudini et res Ecclesiastica Ecclesiasticum requirat patronum. Caeterum ego (ne tibi forte adulari videar, Illustrissime Princeps) laudes hic tuas generisque tui nobilissimi praestantiam missas facio, de his rebus luculenter fide historica verba feci in eo Opere, quod rerum Tirolensium historiam praenotavi, et quod adhuc diu premendum statui, ut bene excoctum memoriam mei sempiternam omniumque Tirolensium apud posteritatem contestetur. Tu quidem quam pietatis amans, quam vigilantissime tuas pascas oves, quam doctos omnes summo amore complectaris foveasque, palam est neque opus est, ut longiori sermone omnia commemorem, cur igitur ad te insignem eruditorum fautorem scribere erubescerem? Cur trepidarem? Virtutum tuarum fama religiosaque vitae innocentia iampridem aures hominum non sine ingenti omnium admiratione penetravit. Sed neque ea levis ratio est iam subsequens, quae me ad hoc exequendum impulerit, quod nimirum illud opusculum nostrum tibi dedicare destinaverim: scilicet quod, si studium istud meum (quod licet tenuitate sua literatorum omnum favorem vix emereatur) in malevolorum calumnias pestilentissimaque invidentium spicula quasi in scopulum Scillaeum aliquem impingat, habeam te scilicet, Clementissime Princeps, qui me ab inusto crimine velut naufragio vindices. Scio etenim atque probe novi, quam prorsus <pb xml:id="A3v"/>periculi plenum sit aliquid hodie dignum hominum auribus elucubrari et in vulgus edere, quod non statim eiusmodi Momorum incurrat virulentiam, etenim haec aetas nescio quo fato ad oblatrandum proclivior, quam ad laudandum sit propensior. Non dubium mihi equidem est meam hanc Camoenulam, quantumvis pietatem redoleat (nihilominus enim sacris quam prophanis scriptis parci videas), arrodentium dentes haud evitaturam. Obiicient aliqui historiae descriptae dubiam fidem eruntque, qui me potius Aureas (quas vocant) Legendas (quum ab homine ferrei oris conferruminatas eas esse liquido constet) superstitiosasque et aniles fabulas secutum esse clamitent, alius stili simplicitatem elevabit, alius aridum et ieiunum dicendi modum, itemque alii alia criminabuntur. Horum vero criminandi libidines iniquissimasque censuras ne tanti quidem fecerim, si tuum, Amplissime Pater, favorem assecutus fuero (ut equidem non despero), in summa foelicitatis meae parte posuerim. Historiam, quam simplicissime atque incorruptissime potuimus, praesenti carmine expressimus, eorum in re sacra tractanda consilium aspernati, qui magis verborum lenocinio quam rei veritati insistunt. Aurelii Prudentii, Gaii Iuvenci, Sedulii et istius generis Poetarum Christianorum vestigiis innixi, quorum stili innocentia et simplicitate factum est, ut quam proxime ad historiae ipsius veritatem accesserint. Ne quis vero de Historiae huius veritate forte dubitet, visum est mihi, quibus potissimum hac in historia contexenda auctoribus fretus et suffultus fuerim (nequid etiam hac praecipue parte a me desideretur), breviter <pb xml:id="A4r"/>Lectori benevolo ob oculos ponere. Abdiam igitur illi, qui hac in re historiae a me concinnatae fidem improbare enituntur, me inprimis secutum sciant. Eum scriptorem paucis ab hinc annis Wolfgangus Lazius, historiographus et Medicus Viennensis omnisque Antiquitatis indagator sagacissimus, a situ et pulvere erutum in lucem primus protulit. Auctor hic Hebraea lingua egregium decem librorum Opus de Apostolico Certamine inscriptum edidit et primus Babyloniae Episcopus ab ipsis Apostolis constitutus fuit Christumque ipsum in carne vidit. Hoc Volumen insequenti tempore Iulius Africanus Episcopus et Chronographus (cuius subinde Divus Hieronymus meminit), quum prius ab Eutropio ipsius Abdiae discipulo ex Hebraea in Graecam linguam versum esset, in Latinum idioma primus transtulit. Praeter hunc Titum Flavium Clementem Praesulem Alexandrinum in Hypotyposeon libris apud Eusebium Caesariensem et Nicephorum Callistum Xanthopolum, Dorotheum Episcopum Tyri, Ioachimum Perionium et alios quosdam probatissimos scriptores in historiae veritate secuti sumus. Praesentium ergo auctorum fide dignis testimoniis historiae huic meae fidem facio. Sed iam tandem huic meae impolitae epistolae coronidem adiicio, neque enim epistolaris angustia latius evagari patitur. Te igitur denuo, Reverendissime Princeps, rogatum volo, ut pro tua singulari prudentia summoque erga bonas literas earumque cultores amore illud, quicquid est aridi ingenii primitiarum, (meae in te observantiae evidentissimum testimonium) aequi bonique consulere interimque pignoris loco, donec divino numine coeptis meis aspirante uberiores <pb xml:id="A4v"/>absolutioresque ingenii mei elucubrationes (quas iam meditor) aliquando transmittam, servare non dedigneris. Ad hoc quoque faciendum non mediocriter Amplitudinem tuam Parentis mei piae memoriae Gulielmi Putschii, Consiliarii Regii et Secretarii, recordatio inflammet, eum enim (ni fallor) Reverentia tua apprime novit. Quanta vir ille dexteritate, fide et erga Principem suum indefesso studio claruerit (absit invidia dicto), omnibus notum est et ego hic de illo plura commemorare supersedeo, ne in parentis mei laudibus recensendis occupatus esse videar. Tu modo non munusculum ipsum (quod sane Amplitudine tua indignum videri possit), sed dantis animum Artoxerxis exemplo potius perpende atque consydera. Quod si me huius voti compotem intellexero, quemadmodum non dubito, nihil mihi antiquius et amabilius ullo tempore a tua Paternitate contingere poterit. Deus Optimus Maximus te Ecclesiamque tuam, quam florentem habes, pro sua in nos benignitate tueatur, dirigat serosque conservet in annos. Foeliciter vale, Reverendissime Pater, Putschiumque tuae Amplitudinis observantissimum et conterraneum grato ac memori animo et benigno (ut par est) favore suscipe, complectere ac fove.</p>
                <p>Aeniponti VIII. Kalendas Augusti, in ipso Divi Iacobi festo, anno post natum totius humani generis Salvatorem M D L X V.</p>
            </div>
      <pb xml:id="B1r"/>
            
            <div>
                <head>Historia Divi Iacobi Maioris Apostoli Elegiaco Carmine descripta per
                    <persName>Christophorum Gulielmum Putschium</persName> Aenicolam Tirolensem.</head>
                <l>Inclyta fert animus Maioris gesta Iacobi</l>
                <l>Dicere, qui patria vir Galilaeus erat,</l>
                <l>Quique Zebedaeo Salomeque parentibus ortus</l>
                <l>Piscator misera conditione fuit,</l>
                <l n="5">Sit velut a Christo delectus Apostolus, inter</l>
                <l>Bissenos fuerit quantus et ipse viros,</l>
                <l>Et quanto fidei fervore secutus Iesum</l>
                <l>Cognorit verae relligionis iter,</l>
                <l>Fulserit et Solymas quanta pietate per oras,</l>
                <l n="10">Sparserit ut veri dogmata vera Dei,</l>
                <l>Almaque tradiderit divini oracula verbi,</l>
                <l>Quam vera multos imbueritque fide,</l>
                <l>Et Pharisaeorum quanta virtute catervam</l>
                <l>Vicerit eloquii dexteritate sui,</l>
                <l n="15">Suppliciumque velut sit tandem passus iniquum</l>
                <l>Ob Christi solidam magnificamque fidem.</l>
                <l>Haec ego praesenti fateor me dicere versu,</l>
                <l>Materies animum detinet ista meum.</l>
                <l>Huc animus me totus agit, feror huc ego totus,</l>
                <l n="20">Currere noster in hoc tramite gestit equus.</l>
                <l>Omnia non uno desudant esseda campo,</l>
                <l>Sed modo diversos emetiuntur agros.</l>
                <l>Saeva canunt quidam magnorum praelia Regum,</l>
                <l>Caesareos titolos, fortia facta Ducum,</l>
        <pb xml:id="B1v"/>
                <l n="25">Concelebrant alii stolidi commercia mundi,</l>
                <l>Et quaecunque solo sunt habitantque salo.</l>
                <l>Denique sollicitos pars caetera tractat amores,</l>
                <l>Et peragit numeris dulcia bella suis.</l>
                <l>Me nihil ista iuvant, haec argumenta relinquo</l>
                <l n="30">Illis, qui potius gesta prophana sonant.</l>
                <l>Me iuvat aethereos numeris celebrare triumphos,</l>
                <l>Sanctorum historias me cecinisse iuvat.</l>
                <l>Institui sacrae tantum dare pectora Musae,</l>
                <l>Qua mentem erudiat quis pietate suam,</l>
                <l n="35">Sat ludo salibusque datum nugisque prophanis,</l>
                <l>Sanctius in nostro nunc opus ore sonat.</l>
                <l>Ingenium omne meum sancto servibit honori,</l>
                <l>Et proment laudes carmina sacra pias.</l>
                <l>Ergo carmen erunt venerabilis acta Iacobi,</l>
                <l n="40">Quondam qui Christi praeco fidelis erat.</l>
                <l>Praeco fidelis erat, quo non studiosius alter</l>
                <l>Aeternae docuit praemia militiae.</l>
                <l>Forte roget quisquam, qua motus sim ratione,</l>
                <l>Praecipue Iacobi facta necemque canam.</l>
                <l n="45">Causa est, primus enim comitum his est passus Iesu,</l>
                <l>Martyrii palmam primus et ille tulit,</l>
                <l>Dein quia praecipuis fuit additus iste ministris,</l>
                <l>Prae reliquis iunxit quos sibi saepe Iesus,</l>
                <l>Et prope lux aderat, colimus qua fesa quotannis,</l>
                <l n="50">Materia festo conveniente suo.</l>
                <l>Cum nullos humana igitur sapientia fructus</l>
                <l>Proferat, aetheream ni Deus addat opem,</l>
                <l>Invoco te, rerum seriem memorare, prius quam</l>
                <l>Incipiam, faveas, optime Christe, mihi.</l>
        <pb xml:id="B2r"/>
                <l n="55">Tu, Deus, his placide nostris allabere votis,</l>
                <l>Ingeniique, precor, dirige vela mei.</l>
                <l>Non mihi Calliope vires modo suggerat olim ut,</l>
                <l>Nec faveat numeris Cynthius ipse meis.</l>
                <l>Carmina sacra canens sacratos invoco Phoebos,</l>
                <l n="60">Sic aderit coeptis vero Apollo meis,</l>
                <l>Propositumque meum sic fortunabit, et ipsi</l>
                <l>Versiculi vena liberiore fluent.</l>
                <l>Iamque adeo vitam, varios Iacobique labores</l>
                <l>Incipio imparibus commemorare modis.</l>
            </div>
            <div>
                <l n="65">Cum Deus e coelo natum demitteret alto</l>
                <l>Aequaevum Patri Spirituique sacro,</l>
                <l>Aetherea et superi linquens modo regna Parentis</l>
                <l>E rutila in terras pergeret arce poli,</l>
                <l>Virginis intactae gravidam et se ferret in alvum,</l>
                <l n="70">Et sine conciperet semine Virgo viri,</l>
                <l>Scilicet ut veterum commisa piaret avorum,</l>
                <l>Adventu elueret probraque nostra suo,</l>
                <l>Scilicet aeterni soboles aeterna Parentis</l>
                <l>Ut nostro fieret nomine verus homo,</l>
                <l n="75">Rursus et innocuas animas inferret Olympo,</l>
                <l>Perdiderat primi quas mala culpa Patris,</l>
                <l>(Tantae molis erat nos sydera in alta reponi,</l>
                <l>Coelorum summo restituique throno)</l>
                <l>Filius a teneris incoepit protinus annis</l>
                <l n="80">Iussa sequi aequaevi tergeminique Patris,</l>
                <l>Expediitque sui mandata sacrata Parentis</l>
                <l>Per Iudaeorum Levigenumque plagas.</l>
                <l>Coepit mortales hortari ad gaudia coeli,</l>
                <l>Exutis animum sordibus instituant,</l>
        <pb xml:id="B2v"/>
                <l n="85">Et modo loethiferae fugiant contagia culpae,</l>
                <l>Ex vetito fuerant quae generata cibo.</l>
                <l>Ex animis abigant, si quid de sorde relictum est</l>
                <l>Antiqua, si quid labis inhaeret adhuc,</l>
                <l>Incipiantque Deum vere cognoscere tandem,</l>
                <l n="90">Illius et studeant dogmata sancta sequi.</l>
                <l>Utque haec commodius faceret melioreque fructu,</l>
                <l>Exereretque magis relligio alma caput,</l>
                <l>Atque sacrosanctam mortalia pectora Christi</l>
                <l>Haurirent citius susciperentque fidem,</l>
                <l n="95">Et mortale genus monitis pareret Iesu,</l>
                <l>Ut coelo aeternum viveret omnis homo,</l>
                <l>Inclyta per Solymam fecit miracula gentem,</l>
                <l>Virtutes etiam prodidit usque sacras,</l>
                <l>Quae peperere fidem Domino titulumque Tonantis,</l>
                <l n="100">Plebs ut adorarit protinus omnis eum,</l>
                <l>Maxima pars hominum semper se adiunxerit illi,</l>
                <l>Perciperet verae dulce salutis iter.</l>
                <l>Bissenos igitur numero quoque deligit omni</l>
                <l>Discipulos, comites quos iubet esse suos, </l>
                <l n="105">Scilicet ut Dominum assidue sequerentur euntem,</l>
                <l>Semper inhoererent gressibus atque suis,</l>
                <l>Tantorum et memores operum testesque laborum</l>
                <l>Essent post obitus mystica fata sui.</l>
                <l>Illi omnes humili fuerant de stirpe creati,</l>
                <l n="110">Atque viri niveae simplicitatis erant.</l>
                <l>Illico delectis Christus sermone beato</l>
                <l>Exponit fidei semina prima sacrae,</l>
                <l>Qualis ad aethereas aditus sit, praedicat, arces,</l>
                <l>Semita quae pateat sydera ad alta piis,</l>
        <pb xml:id="B3r"/>
                <l n="115">Quae tormenta malos maneant poenaeque perennes,</l>
                <l>Iusta neglexerunt qui dare vota Deo, </l>
                <l>Explicat eloquio sancto sermoneque vero, </l>
                <l>Confirmans magnis omnia prodigiis.</l>
                <l>Assidue monet, ut coelestia iussa propagent,</l>
                <l n="120">Et doceant fidei dogma salutiferae:</l>
                <l>Totius et mundi populis testentur Iesum</l>
                <l>Complevisse suae iam boonitatis opus.</l>
                <l>His illi monitis sancto sermone referti</l>
                <l>Incoepere novam tollere ad astra fidem,</l>
                <l n="125">Firmiter atque statim divina capessere iussa,</l>
                <l>Sic Christi illorum pectora coepit amor.</l>
                <l>Aethereis ideo permulcet honoribus ipsos,</l>
                <l>Et merito titulis ornat Apostolicis,</l>
                <l>Atque potestatem, virtutes addit et ipsis</l>
                <l n="130">Omnibus aedendi plurima signa locis.</l>
                <l>Ex his bissenis igitur non ultimus Heros</l>
                <l>Iacobus Christi discipulusque fuit,</l>
                <l>Inter enim primos illum cum fratre Ioanne</l>
                <l>Delegit, comitem iussit et esse suum.</l>
                <l n="135">At Dominus quali ratione vocarit eundem</l>
                <l>Ad pia divini iura ministerii,</l>
                <l>Matthaeus quarto capite hoc demonstrat, eandem</l>
                <l>Hisque referre libet versibus historiam.</l>
                <l>Incedens iuxta Galilaei littora ponti</l>
                <l n="140">Christus, arenosum praeteriensque fretum,</l>
                <l>Conspexit geminos aequali corpore fratres,</l>
                <l>Scilicet Andream praesolidumque Petrum,</l>
                <l>Caeruleos tumido capientes aequore pisces,</l>
                <l>Namque homines miserae conditionis erant,</l>
        <pb xml:id="B3v"/>
                <l n="145">A teneris etiam consuerant protinus annis</l>
                <l>Tendere fallaces piscibus insidias,</l>
                <l>Retia consuere et rapidum iactare per aequor,</l>
                <l>Turgida et in medio pandere vela freto,</l>
                <l>Hac etenim genitor natos instruxerat arte,</l>
                <l n="150">Qua sustentarent seque suosque domi.</l>
                <l>At fratres alio coelestia fata vocabant,</l>
                <l>Longe alius vitae callis eundus erat.</l>
                <l>Hos igitur postquam spaciosa per aequora vidit,</l>
                <l>Exclamans tales fudit ab ore sonos:</l>
                <l n="155">O Socii, dubii fugitote pericula ponti,</l>
                <l>Et pedibus properis huc properate, Viri.</l>
                <l>Auribus haec cupidis in corde recondite vestro,</l>
                <l>Pectoris et monitus percipitote mei.</l>
                <l>Amplius haud liquidis pisces capietis in undis,</l>
                <l n="160">Amplius haud pisces retia vestra petent.</l>
                <l>Retia vestra petent hominum tot millia, quot sunt</l>
                <l>Clara Tonantisono sydera fixa polo.</l>
                <l>Vix ea fatus erat, cum sacro numine tacti</l>
                <l>Fratres aequoreis egrediuntur aquis.</l>
                <l n="165">Retia linquentes sua concomitantur Iesum,</l>
                <l>Atque statim cupida mente sequuntur eum.</l>
                <l>Iamque priore loco cum processisset Iesus,</l>
                <l>Conspexit fratres rursus ut ante duos,</l>
                <l>Maiorem natu Iacobum pariterque Ioannem,</l>
                <l n="170">Qui Zebedaei pignora patris erant,</l>
                <l>Cum patre qui tremulo subducta nave sedebant</l>
                <l>Claudentes linis retia fracta novis.</l>
                <l>Hos quoque vidit ubi, tali clamore salutat:</l>
                <l>Auscultate, Viri, mollia iussa dabo.</l>
        <pb xml:id="B4r"/>
                <l n="175">Aequoreas praedas nodosaque linquite lina,</l>
                <l>Ac ad me celeri, quaeso, venite pede.</l>
                <l>Vos animas hominum potius capietis in orbe,</l>
                <l>Humanum capient retia vestra genus.</l>
                <l>Ars mea Olympiacos mortalibus addet honores,</l>
                <l n="180">Omnibus ac olim coelica regna dabit.</l>
                <l>Vos ideo longe meliori sorte beabo,</l>
                <l>Piscandi verum quale sit officium,</l>
                <l>Atque meos maneant quoque praemia quanta ministros,</l>
                <l>Qui tumidas pelagi sustinuere minas,</l>
                <l n="185">Si faciles nobis aures dederitis, Amici,</l>
                <l>Et comites eritis significabo mei,</l>
                <l>Sic vobis aderit nostri pars inclyta regni,</l>
                <l>Et dabitur nitidi tecta subire poli. </l>
                <l>Talibus auditis veniunt in vota vocantis, </l>
                <l n="190">Ocyus et retrahunt littora ad alta ratim,</l>
                <l>Prompto animo Dominum digressi nave sequuntur,</l>
                <l>Hamiger et verbis paret uterque sacris,</l>
                <l>Atque relinquentes cymbam dulcemque parentem</l>
                <l>Associant sese pectore ovante Deo.</l>
                <l n="195">Sic Christus Iacobum assumpsit fratremque Ioannem,</l>
                <l>Atque fere tali voce vocavit eos,</l>
                <l>Ad sanctique illos culmen delegit honoris,</l>
                <l>Dum tacitas facerent piscibus insidias.</l>
                <l>Nunc Evangelii mens est superaddere textum,</l>
                <l n="200">Ista qui legitur luce per Ecclesias.</l>
                <l>Ergo cum Solymam graderetur Iesus ad urbem,</l>
                <l>Hierichontaeos iamque videret agros,</l>
                <l>Mater natorum Zebedaei venit ad illum,</l>
                <l>Nomine quae Salome dicta Maria fuit,</l>
        <pb xml:id="B4v"/>
                <l n="205">Adduxitque duos Iacobum pariterque Ioannem</l>
                <l>Filiolos, animi pignora chara sui,</l>
                <l>Quos Dominus noviter piscandi a munere ductos,</l>
                <l>Mutata ad sanctum mente vocarat opus.</l>
                <l>Ocyus ante pedes mulier procumbit Iesu,</l>
                <l n="210">Pro natis aliquid muneris ore petens.</l>
                <l>Ad quam sic Dominus loquitur sermone benigno:</l>
                <l>Pro natis donum, dic mihi, quale petas.</l>
                <l>Detege sensa animi, est tibi nostra parata voluntas,</l>
                <l>Efficiam, votum ne sit inane tuum.</l>
                <l n="215">Illa refert: Unum, cupio, digneris honorem,</l>
                <l>Praeceptor, natis contribuisse meis,</l>
                <l>A dextra Iacobus sedeat laevaque Ioannes,</l>
                <l>Et tecum teneat culmen uterque poli.</l>
                <l>Audierat Salvator ubi muliebria vota,</l>
                <l n="220">Contra respondens hos iacit ore sonos:</l>
                <l>Ah Salome, nescis, quam dona poposceris alta,</l>
                <l>Quam non officiis conveniantque tuis.</l>
                <l>Talia non nostrum est concedere munera vobis,</l>
                <l>Invenient vestrae non rata vota preces.</l>
                <l n="225">Dona tuae soboli quin utiliora requiris,</l>
                <l>Quaeque magis prosint, teque tuosque iuvent?</l>
                <l>An vos hunc calicem mecum potare potestis,</l>
                <l>Qui mihi ventura sorte bibendus erit?</l>
                <l>An baptizari quoque fonte potestis eodem,</l>
                <l n="230">Quo sumpsi legis sacra lavacra novae?</l>
                <l>Respondent genitrix et nati: Possumus. Ergo</l>
                <l>Talibus aggreditur rursus Iesus eos:</l>
                <l>Vos equidem calicem, quo proluar ipse, bibetis,</l>
                <l>Baptismo dabitur tigier atque meo,</l>
        <pb xml:id="C1r"/>
                <l n="235">Aetheris empyrea nec sede carebitis alti,</l>
                <l>Non derunt rutili gaudia vera poli.</l>
                <l>Cum reliquis Sanctis (quorum mihi nomina nota)</l>
                <l>Syderea vestrum vivet in arce decus,</l>
                <l>Perpetuo Superi cenetis et ora Tonantis,</l>
                <l n="240">Vestraque durabit tempus in omne salus.</l>
                <l>Sed mihi quod dextra cupitis laevaque sedere</l>
                <l>Atque pari mecum vultis honore frui,</l>
                <l>Non opis est nostrae concedere talia vobis,</l>
                <l>Talibus et votis non locus ullus erit.</l>
                <l n="245">Non haec nostra dabit cuiquam pro munere Virtus,</l>
                <l>Vestras ergo preces iusta repulsa manet.</l>
                <l>Hoc Patrem penes est, illis olimque dabuntur,</l>
                <l>A Genitore haec sunt dona parata quibus.</l>
                <l>Haec ubi protulerat, Iericho progressus ad urbem,</l>
                <l n="250">Deseruit natos cum genitrice duos.</l>
                <l>Et iam fama decem reliquorum impleverat auras,</l>
                <l>Aegre qui factum tale tulere statim,</l>
                <l>Ausos nempe duos cum matre haec poscere fratres,</l>
                <l>Quae si germanis danda duobus erant,</l>
                <l n="255">Non minus a Domino sese quoque ferre deceret,</l>
                <l>Eiusdem fieri participesque boni,</l>
                <l>Utpote qui simili Iesum virtute secuti</l>
                <l>Per varios casus sint variasque vices,</l>
                <l>Aeque pertulerint ipsi tot sponte labores,</l>
                <l n="260">Aeque sectati sint sua iussa statim.</l>
                <l>Talia sed Dominus cum pectore sensit acerbo</l>
                <l>Volvere Discipulos, ferre animoque malo,</l>
                <l>Convocat ore omnes, ut caecis mentibus istos</l>
                <l>Eximat errores, hoc loquiturque modo:</l>
        <pb xml:id="C1v"/>
                <l n="265">Scitis et a nobis iamdudum audistis, Amici,</l>
                <l>Quod proceres mundi sceptra superba gerant,</l>
                <l>Est quibus Imperii vis et commissa potestas,</l>
                <l>Unde illos Dominos subdita turba vocat,</l>
                <l>Eximiique illis merito tribuuntur honores,</l>
                <l n="270">Et titulis dignis plebs veneratur eos.</l>
                <l>At vos non simili ratione geretis honores,</l>
                <l>Non ita mundanas percipietis opes.</l>
                <l>Imperium mundi, terreni et gloria regni</l>
                <l>Convenit his vestris non bene muneribus,</l>
                <l n="275">Sed quicunque cupit vos inter summus haberi,</l>
                <l>Supremus vestri poscit et esse gregis,</l>
                <l>Serviat is reliquis, omnes omnes subeatque labores,</l>
                <l>Infimus et sit, qui maximus esse cupit.</l>
                <l>Sic hominis natum venisse videtis Olympo,</l>
                <l n="280">Astraque syderei deseruisse throni,</l>
                <l>Non ut subiectos populos habeatque ministros,</l>
                <l>Ipsum mundana qui ratione colant,</l>
                <l>Ipse sed ut tenui faciat se sorte ministrum,</l>
                <l>Servitium inque alios collocet omne suum,</l>
                <l n="285">Scilicet ut pro illis moriatur sanguine fuso,</l>
                <l>Omnibus et passa consulat ille nece.</l>
                <l>Hos ideo monitus vestri retinete Magisti,</l>
                <l>Si cupitis famuli nominis esse mei,</l>
                <l>Sermonem retinete meum, parete monenti,</l>
                <l n="290">Pectore si cupitis me redamare pio.</l>
                <l>Auribus excipite et mandata capessite nostra,</l>
                <l>Si vestris animis coelica cura sedet.</l>
                <l>Non alia certe dabitur ratione, fideles</l>
                <l>O Socii, astrigeri regna videre poli.</l>
        <pb xml:id="C2r"/>
                <l n="295">Hic Evangelii tenor est et terminus huius,</l>
                <l>Quod sacra Matthaei pagina commemorat,</l>
                <l>Ex quo, quam stolidis precibus frates duo Christum</l>
                <l>Vexarint ipsa cum genitrice, liquet.</l>
                <l>Inde quidem Iacobus magis observabat Iesum,</l>
                <l n="300">Semper inhoerebat vocibus inde suis,</l>
                <l>Semper et intentus pendebat ab ore loquentis,</l>
                <l>Disceret ut vivi dogmata viva Dei.</l>
                <l>Illum igitur Dominus magno dilexit amore,</l>
                <l>Et tanto comitem fovit honore suum,</l>
                <l n="305">Ipse ut Evangelii mysteria sacra doceret,</l>
                <l>Concedens illi munus Apostolicum.</l>
                <l>Praecipuisque addens Symoni pariterque Ioanni,</l>
                <l>Prae reliquis iunxit quos sibe saepe Iesus,</l>
                <l>Quosque pari fovit ternos ardore ministros, </l>
                <l n="310">Quosque magis reliquis vixit amore sibi,</l>
                <l>Iesus ut hos solum sibi tempore iunxerit omni,</l>
                <l>Pandere si voluit mystica fata Patris,</l>
                <l>Mystica fata Patris voluit si pandere summi,</l>
                <l>Hos solitus ferme est tres adhibere Viros.</l>
                <l n="315">Filia Iairi cum iam defuncta fuisset,</l>
                <l>Primas Iudaeae qui fuit usque scholae,</l>
                <l>Et summis precibus veniens oraret Iesum,</l>
                <l>Filolae vitam redderet ipse suae,</l>
                <l>Orantis lachrymis victusque fuisset Iesus,</l>
                <l n="320">Surgere et aetherea voce iuberet eam,</l>
                <l>Praeter Maiorem Iacobum fratremque Ioannem</l>
                <l>Et Petrum, matrem Virginis atque patrem</l>
                <l>Admisit nullum, qui tam sacra signa videret.</l>
                <l>Tanto tres illos fovit amore Viros.</l>
        <pb xml:id="C2v"/>
                <l n="325">Montis in aethereum secedens porro cacumen,</l>
                <l>Ioanne assumpto clavigeroque sene,</l>
                <l>Quum transmutaret sua membra sacerrima summo in</l>
                <l>Vertice, quum facies candida prorsus erat,</l>
                <l>Atque videbantur Moyses Heliasque prophetae</l>
                <l n="330">Mystica cum Iesu fundere verba simul,</l>
                <l>Et polus insuetam diffunderet undique lucem,</l>
                <l>Ac talem nubes aederet alta sonum:</l>
                <l>Filius hic meus est, ego cuius amore peruror,</l>
                <l>In quo complacitum est semper et usque mihi,</l>
                <l n="335">Hunc audite, piae tangit quos cura salutis,</l>
                <l>Angelicas potis est hic reserare fores,</l>
                <l>Hunc etiam geminis mysteria cerneret ista</l>
                <l>Addiderat Sociis Discipulisque Iesus,</l>
                <l>Ut testaretur miracula visa supremo</l>
                <l n="340">Culmine post rigidae tristia fata crucis.</l>
                <l>Aerii scandens viridantes montis olivas,</l>
                <l>Venerat ut mortis lux gemebunda suae,</l>
                <l>Qua Phlegethontaei vastaret daemonis aulam, ut</l>
                <l>Nos Acheronthaeis eriperemur aquis,</l>
                <l n="345">Hos sibi tres iunctos reliquis prae commonet, horto</l>
                <l>Ne capiant somnum languida membra gravem.</l>
                <l>Et tentaminibus nullis moveantur eorum</l>
                <l>Corda, sed intrepido sint animoque bono.</l>
                <l>Post tormenta velit paracletum mittere coelo, </l>
                <l n="350">Qui solaretur pectora plena metu,</l>
                <l>Tertia Phoebaea lustret dum lampade terras</l>
                <l>Lux, dent interea voce gemente preces,</l>
                <l>Unanimesque domo maneant vigilentque precantes,</l>
                <l>Is quoad ex ipsa morte resurgat ovans.</l>
        <pb xml:id="C3r"/>
                <l n="355">De Sancto libuit tantum haec memorare Iacobo,</l>
                <l>Nondum cum Dominus sub trabe fixus erat.</l>
                <l>Sacra quidem Iacobi meminere volumina crebro,</l>
                <l>Et fit Evangelicis mentio crebra libris.</l>
                <l>Praetereo ista libens, obiter meminisse iuvabit,</l>
                <l n="360">Et cecinisse brevi carmine sufficiet,</l>
                <l>Non enim Evangelii quid longa volumina tractent</l>
                <l>De Iacobo, aut quicquid pagina sacra ferat,</l>
                <l>Latius est animo numeris extendere, verum</l>
                <l>Hoc animo potius commemorare sedet,</l>
                <l n="365">Pectore quo, quantaque fide post funera Christi</l>
                <l>Sit per Idumaeam plurima passus humum</l>
                <l>Ob propagatum divinum nomen Iesu,</l>
                <l>Obque novum sacrae relligionis iter.</l>
                <l>Haec modo restabunt, haec nostri meta laboris,</l>
                <l n="370">Hunc placide portum sacra Camoena petet.</l>
                <l>Christus ubi Stygio rediit redivivus ab Orco,</l>
                <l>Et Phlegethontaeum diruit Imperium,</l>
                <l>Tartareoque Patres herebo produxit ovantes,</l>
                <l>Angelicis illos inseruitque choris,</l>
                <l n="375">Tertia lux et eum Solymorum reddidit oris,</l>
                <l>Egressus tumulo cum fuit ipse suo,</l>
                <l>Alta levaretur coelorum ad regna priusquam,</l>
                <l>Atque Tonantisoni scanderet astra poli,</l>
                <l>Per triginta decemque dies apparet amicis,</l>
                <l n="380">Saepius in medio stat comitumque grege,</l>
                <l>Solaturque viros curarum mole gravatos,</l>
                <l>Et per tres pressos anxietate dies,</l>
                <l>Ut parcant metui, stolidum abiiciantque timorem,</l>
                <l>Sint hilares positis sollicitudinibus,</l>
        <pb xml:id="C3v"/>
                <l n="385">Ipsum Discipulos vita accessisse resumpta</l>
                <l>Firmaret solida languida corda fide,</l>
                <l>Depositis miseris et tristi pectore curis</l>
                <l>Exciperent animis gaudia tanta suis.</l>
                <l>Sed mage quo credant, dubitantibus exhibet illis</l>
                <l n="390">Membra per innumeri vulneris ipse notas,</l>
                <l>Atque iubet, tangant manibus, ne forte dolosum</l>
                <l>Phantasma aut spectrum vel simulachra putent,</l>
                <l>Cumque illis comedens humanas accipit escas,</l>
                <l>Arentem potu sedat et ipse sitim,</l>
                <l n="395">De regno loquiturque Dei auscultantibus illis,</l>
                <l>Munera et exponit pneumatis alma sacri.</l>
                <l>Ne quisquam illorum Solyma discedat ab urbe,</l>
                <l>Labilis et mundi regna superba petat,</l>
                <l>Mandato prohibet, iubet hac regione manere,</l>
                <l n="400">Descendat donec spiritus ipse polo,</l>
                <l>Numen et expectent promissi flaminis almum, </l>
                <l>Tempore demittat quod Pater ipse suo.</l>
                <l>Iamque aderat celebris lux quinquagesima Pascha a,</l>
                <l>Quam Pentecosten gens recutita vocat,</l>
                <l n="405">Discipulosque latens Domini penetrale tenebat,</l>
                <l>Fundentes humiles sydera ad alta preces,</l>
                <l>Atque expectantes Superi promissa Tonantis,</l>
                <l>Rimantes tacitis omnia pectoribus.</l>
                <l>Dumque ita divinis intenti laudibus essent</l>
                <l n="410">Unanimes propter turba retrusa metum,</l>
                <l>Protinus horrisono pia cella fragore tremebat,</l>
                <l>Quassabat totam vis furibunda domum.</l>
                <l>Ex improviso coelo proruperat ingens</l>
                <l>Cum venti sonitus turbine terribilis.</l>
        <pb xml:id="C4r"/>
                <l n="415">Non secus Aeolia prorumpens nymbus ut aula</l>
                <l>Implacido aequoreas vortice perflat aquas,</l>
                <l>Aut cum diruptis rapidus profluxerit amnis</l>
                <l>Aggeribus, molem et vicerit oppositam,</l>
                <l>Fertur in arva furens cumulo camposque per amplos</l>
                <l n="420">Ipsis cum stabulis distrahit omne pecus.</l>
                <l>Incaluere novo paulatim pectora motu,</l>
                <l>Reddidit attonitos vis manifesta Viros,</l>
                <l>Atque sacer socios ex ordine Spiritus omnes</l>
                <l>Invasit, vires distribuitque suas.</l>
                <l n="425">Omnibus insedit demissum pneuma ministris,</l>
                <l>Atque omnes tetigit numinis aura sacri.</l>
                <l>Porro nec interno solum se pectore flamen</l>
                <l>Miscet et arcanas mentibus indit opes,</l>
                <l>Sed mox in cunctis miracula magna videntur:</l>
                <l n="430">Partitae linguae guttura quisquis habet.</l>
                <l>Incipiuntque loqui peregrino idiomate cuncti,</l>
                <l>Sermones loqitur gutture quisque novos.</l>
                <l>Diversis linguis coelestia dogmata produnt,</l>
                <l>Et patrio possunt cuilibet ore loqui.</l>
                <l n="435">Haec ubi conspexit fieri recutita corona,</l>
                <l>Ridet eos, ebrios esse virosque putat.</l>
                <l>Talibus exactis totum sparguntur in orbem</l>
                <l>Discipuli, missa ex ordine sorte prius.</l>
                <l>Oppida Samariae Iudaeaque terra Iacobo</l>
                <l n="440">Obtigit, hic Domini spargeret ipse fidem.</l>
                <l>Ergo peragratis Iudaeae finibus atque</l>
                <l>Samariae Christi iussa capessit ovans.</l>
                <l>Iussa capessit ovans et sancti munere verbi</l>
                <l>Iudaeis veram monstrat ad astra viam.</l>
        <pb xml:id="C4v"/>
                <l n="445">Tempora cumque aliquot Solymis docuisset in oris</l>
                <l>Larga salutiferi dona ministerii,</l>
                <l>Hesperias petiit Iesu sparsurus ibidem</l>
                <l>Doctrinam et verae dulce salutis iter.</l>
                <l>Ast ubi se frustra videt exantlare labores,</l>
                <l n="450">Paucos discipulos sentit et esse sibi,</l>
                <l>Discipulis cinctus septem binisque relictis</l>
                <l>Rursus Idumaeam Samariamque petit,</l>
                <l>Constantique animo Dominum profitetur Iesum</l>
                <l>Per vicos, urbes, oppida, rura, domos.</l>
                <l n="455">Clamitat assidue coelestia regna patere</l>
                <l>His, qui se dedant totaque corda Deo.</l>
                <l>Illo de Christo sanctos cecinisse prophaetas,</l>
                <l>Non venturum alium, dum vagus orbis erit.</l>
                <l>Proinde suae curam teneant cuncta ante salutis,</l>
                <l n="460">Spretis mundanis iussa superna colant.</l>
                <l>Utque fides esset maior Iudaea per arva,</l>
                <l>Quottidie Iacobus plurima signa facit,</l>
                <l>Queis adhibere fidem manifeste et credere possent</l>
                <l>Non ullis ipsos fallier usque dolis.</l>
                <l n="465">Ad cultum multos homines ita vertit Iesu,</l>
                <l>Pluribus exhibuit regnaque ad alta viam.</l>
                <l>Inter Pontifices etiam Scribasque verenda</l>
                <l>Sermones habuit de pietate graves,</l>
                <l>Et verbi virtute sacri superavit eosdem,</l>
                <l n="470">Vicit et eloquii simplicitate sui.</l>
                <l>Saepe cruces ideo varias pro nomine Iesu</l>
                <l>Sustulit et patiens plurima probra tulit.</l>
                <l>Spretus et a Scribis Pharisaeorumque caterva</l>
                <l>Praecipue propter dogmata sparsa fuit.</l>
        <pb xml:id="D1r"/>
                <l n="475">Forte Palestinis hoc tempore vixerat oris</l>
                <l>Vir quidam, dictus qui fuit Hermogenes,</l>
                <l>Artibus ex Magicis cui creverat inclyta fama,</l>
                <l>Thessalico siquidem carmine magnus erat.</l>
                <l>Carminibus poterat coelo deducere lunam,</l>
                <l n="480">Sistere aquam fluviis, vertere et astra retro,</l>
                <l>Commiscere imbres tempestatesque sonoras,</l>
                <l>Mittere nymboso fulmina dira polo.</l>
                <l>Carminibus poterat malesuadas solvere mentes,</l>
                <l>Et curas aliis ferre laboriferas.</l>
                <l n="485">Cum voluit, toto glomeravit nubila coelo,</l>
                <l>Cum voluit, nitido fulsit in orbe dies.</l>
                <l>Arte eius descenderunt quoque montibus orni,</l>
                <l>Vitarunt pisces flumina, lustra ferae.</l>
                <l>Arte eius tumidi rabiem posuere leones,</l>
                <l n="490">Et iacuere uno tigris et agna loco.</l>
                <l>Arte eius liquidos repetebant flumina fontes,</l>
                <l>Unda dabat flammas, et dabat ignis aquas.</l>
                <l>Ut brevibus memorem, naturae semina contra</l>
                <l>Pleraque Thessalica perficiebat ope.</l>
                <l n="495">Ergo ubi virtutes percoeperat ipse Iacobi,</l>
                <l>Gloriam Apostolici noverat atque viri,</l>
                <l>Crebraque per Solymas mirachula viderat oras</l>
                <l>Edita, subtristi taedia corde gerit,</l>
                <l>Discipulumque statim stomachosus mittit ad ipsum,</l>
                <l n="500">Nomine qui dictus nempe Philetus erat,</l>
                <l>Cumque illo Scribae, Solymae legisque periti</l>
                <l>Et Pharisaeorum turba meabat eo,</l>
                <l>Ut condemnaret venerandi dogma Iacobi, </l>
                <l>Riderentque novae relligionis opus,</l>
        <pb xml:id="D1v"/>
                <l n="505">Atque refutarent hominum nova sacra novorum, </l>
                <l>Respuerent Sectae dogmata sparsa novae,</l>
                <l>Eius et atroci prohiberent denique poena</l>
                <l>Discipulis sancto praecipueque Viro,</l>
                <l>Amplius haud illam Iudaeo spargeret orbe</l>
                <l n="510">Doctrinam, ne plebs decipiatur iners.</l>
                <l>Ni velit horribiles poenae tolerare dolores</l>
                <l>Ipse, Palestino cederet orbe statim.</l>
                <l>Protinus exequitur mandataque dicta capessit</l>
                <l>Discipulus, verbis paret et Hermogenis.</l>
                <l n="515">Agmine Doctorum circumstipatus adivit</l>
                <l>Absque mora innocui vilia tecta viri,</l>
                <l>Acceditque pium turgente tumore Iacobum,</l>
                <l>Turgida terribilis pectora fastus agit.</l>
                <l>Haud secus intumuit, quam si Iunonius ales</l>
                <l n="520">Erigitur, pennas conspiciendo suas.</l>
                <l>Talibus aggreditur furibundus et ore Iacobum,</l>
                <l>Allatrat sacrum vocibus hisque Virum:</l>
                <l>O Alcmaeoniae stimulis agitate Megaerae,</l>
                <l>O Acherontaeo merse Iacobe lacu,</l>
                <l n="525">Quis furor arripuit, tibi quae vesania mentem,</l>
                <l>Ut coleres alium (numen inane) Deum,</l>
                <l>Praeciperesque tui venerari nomen Iesu,</l>
                <l>Sancires leges dissimilemque fidem,</l>
                <l>Circumcidendos non amplius esse negares</l>
                <l n="530">Filiolos, nos ut vox Patrix alma docet,</l>
                <l>Gentis Idumaeae positos ab origine mundi</l>
                <l>Vivendi ritus abiiceresque sacros?</l>
                <l>Nemo pius dubitat vanum te spargere cultum,</l>
                <l>Sat constat vanam, quam colis, esse fidem.</l>
        <pb xml:id="D2r"/>
                <l n="535">Seducis populum, Solymas atque inficis oras,</l>
                <l>Doctrinam spargis mente furente levem.</l>
                <l>Ecce tuum Dominum, quem tu profiteris, Iesum,</l>
                <l>Et qui se sobolem finxerat esse Dei,</l>
                <l>Nuper eum merita nece gens recutita peremit,</l>
                <l n="540">Interiit, rigida quum cruce fixus erat.</l>
                <l>Utque auctor tanti sceleris merita e cruce pendens</l>
                <l>Pro meritis coepit praemia digna suis,</l>
                <l>Omnes supplicio sic interimentur eodem</l>
                <l>Cultores, huius qui pietatis erunt.</l>
                <l n="545">Sacra doces ideo furiali infecta veneno,</l>
                <l>Spargis et in vulgus, serpat ut atra lues:</l>
                <l>Serpat ut atra lues, toto grassetur et orbe,</l>
                <l>Praecipue Solymas inficiatque plagas,</l>
                <l>Alma Prophetarum veterum mysteria nondum</l>
                <l n="550">Impleta esse nihil, quod referamus, opus.</l>
                <l>Ergo Palestinam seducere desine gentem,</l>
                <l>Desine, pro populo stat Deus ipse suo.</l>
                <l>Nos Moysis leges ac eius iussa sequemur,</l>
                <l>Quidque Prophetarum grande volumen habet.</l>
                <l n="555">Mystica nos colimus magni praecepta Parentis,</l>
                <l>Nobis aetherea quae Deus arce dedit.</l>
                <l>Verum Messiam coelo expectamus ab alto,</l>
                <l>Perdita qui nobis gaudia restituet.</l>
                <l>Et, quem tu celebras, Christum nescimus Iesum,</l>
                <l n="560">Relligio ista tua est mera superstitio.</l>
                <l>Ergo cum levibus nugis procul inde facesse,</l>
                <l>Hic imponendi non locus ullus erit.</l>
                <l>Aut potius nostris domibus coetuque piorum</l>
                <l>Has propter furias eiicere foras,</l>
        <pb xml:id="D2v"/>
                <l n="565">Aut posita impietate tua resipisce, nec ulta</l>
                <l>Durae cervicis numina ficta colas.</l>
                <l>Non ubi parueris, misera cruciabere poena,</l>
                <l>Carnifici tandem cola secanda dabis.</l>
                <l>Haec ubi dicta dedit fremabunda voce Philetus</l>
                <l n="570">Plena perurenti pectora bile gerens,</l>
                <l>Os aperit Senior coelesti numine tactus</l>
                <l>Et confirmata pneumate mente sacro</l>
                <l>Discipulum oppugnat divini munera verbi,</l>
                <l>Restitit et dictis fortiter ipse suis,</l>
                <l n="575">Et Pharisaeorum levia argumenta refutat,</l>
                <l>Omnia divinoque improbat eloquio.</l>
                <l>Argute damnat recutiti dogma Phileti,</l>
                <l>Et non ulterius posse beare probat,</l>
                <l>Per sacrosancti nisi tristia vulnera Christi,</l>
                <l n="580">Quae tulit, horribili quum trabe fixus erat.</l>
                <l>Ex sacris clare scripturis exhibet ipsum</l>
                <l>Messiam insontem iam subiisse necem.</l>
                <l>Atque Prophetarum mysteria sancta recludit,</l>
                <l>De Christo et quicquid Biblica scripta canant,</l>
                <l n="585">Non aliam potuisse polo nec posse supremo</l>
                <l>Isse Dei sobolem, quae beet usque suos,</l>
                <l>Qui genus humanum de morte redemerit atra,</l>
                <l>Fregerit et Stygiae robora firma domus.</l>
                <l>Denique respondit tanta virtute Phileto,</l>
                <l n="590">Flecteret ut duri pectoris ingenium,</l>
                <l>Exciperetque statim iucundis auribus omnes</l>
                <l>Sermones habitos de bonitate Iesu,</l>
                <l>Inciperetque suae praecepta refellere gentis,</l>
                <l>Illustrante sacro flamine pectus ovans,</l>
        <pb xml:id="D3r"/>
                <l n="595">Et magis atque magis Christo sua corda dicaret,</l>
                <l>Dederet et penitus cor animamque Deo.</l>
                <l>Talibus ecce Virum et multo potioribus ipsum</l>
                <l>Verae ad commovit relligionis iter.</l>
                <l>Utque magis Senior vim testaretur Iesu,</l>
                <l n="600">Et non fucatum cerneret esse Deum,</l>
                <l>Edidit ante oculos miracula magna Phileti,</l>
                <l>Ut monitis penitus crederet ille suis,</l>
                <l>Et veneraretur flagrante Philetus amore</l>
                <l>Et coleret numen maxime, Christe, tuum.</l>
                <l n="605">Sic, qui Christiadas nuper turbare solebat,</l>
                <l>Idem nunc horum dogma salubre colit.</l>
                <l>Qui sanctum Christi cultum extirpare studebat,</l>
                <l>Idem nunc eius pronus adorat opem.</l>
                <l>Denique qui Christi infoelix abolere ministros</l>
                <l n="610">Tentabat variis artibus atque modis,</l>
                <l>Idem Christigenas summo iam totus amore</l>
                <l>Prosequitur, magna prosequiturque fide.</l>
                <l>Praecipiti inde statim gressu conversus abivit,</l>
                <l>Hermogenisque Magi tecta subivit ovans.</l>
                <l n="615">Aethera Stentoreo feriens clamore sonoque</l>
                <l>Transactae recitat cuncta secreta rei,</l>
                <l>Tentat et Hermogenem Magicis avertere technis,</l>
                <l>Et monstrare poli sydera ad alta viam.</l>
                <l>Ergo commotus vera pietate Philetus</l>
                <l n="620">Alloquitur verbis talibus Hermogenem:</l>
                <l>Quem modo discipulum misisti, chare Magister,</l>
                <l>(Cui Pharisaeorum iuncta caterva fuit)</l>
                <l>Scilicet ingrediar Divi pia tecta Iacobi,</l>
                <l>Et damnem sancti dogmata sancta Viri,</l>
        <pb xml:id="D3v"/>
                <l n="625">Christiadumque sacros ritus cultusque refellam,</l>
                <l>Et reprobem fidei semina sparsa novae,</l>
                <l>Ille ego nunc imitator ero Iesuque minister,</l>
                <l>Semper et huic soli debita vota dabo.</l>
                <l>Debita vota dabo, fundo quoque pectoris imo,</l>
                <l n="630">Nomen adorabo, Christe benigne, tuum.</l>
                <l>Omnipotens, aeterne Pater, spes firma piorum,</l>
                <l>Veraque lux, animae sis medicina meae,</l>
                <l>Rebus in adversis si mens crucietur acerbe,</l>
                <l>Tu sis solamen praesidiumque meum.</l>
                <l n="635">Ad te me Iacobus verbi virtute superni</l>
                <l>Convertit, per eum te didicique Iesum.</l>
                <l>Me pietate suae vitae commovit, et almum</l>
                <l>Eloquium petiit pectoris ima mei.</l>
                <l>Quae sit vera fides, quae sit doctrina superna,</l>
                <l n="640">Quae sint syncerae relligionis opes,</l>
                <l>Quae sit vera salus, quae sit pietatis origo,</l>
                <l>Quae sit inexhausti gratia magna Dei,</l>
                <l>Agnovi atque meo semper sub pectore condam,</l>
                <l>Ostendit Iacobus, quae sit ad astra via.</l>
                <l n="645">Obsequar illius monitis, dum vita supersit,</l>
                <l>Vitalis sedeat dum mihi mente calor.</l>
                <l>Semper adorabo, Iesu, tua nomina, Christe,</l>
                <l>Te celebrabo Deum pectore et ore meum.</l>
                <l>Omnibus officiis tibi sum servire paratus,</l>
                <l n="650">Hausta me avelli non patiarque fide.</l>
                <l>Nulla meam poterunt mutare pericula mentem,</l>
                <l>Aspera quaeque licet sint adeunda mihi.</l>
                <l>Sint adeunda mihi si mille pericula vitae,</l>
                <l>Non tamen assertor impietatis ero.</l>
        <pb xml:id="D4r"/>
                <l n="655">Propugnabo fidem, defendam pectore toto,</l>
                <l>Quod semel accepi, dulce salutis opus.</l>
                <l>Non absterrebit me crudelissima poena</l>
                <l>Tortoris, crudae carnificisve manus.</l>
                <l>Non me mille cruces, saevi non tela Tyranni</l>
                <l n="660">A magna Christi me bonitate trahent.</l>
                <l>Non si mille ferae discerpant corpora nostra,</l>
                <l>In varias partes et mea membra secent,</l>
                <l>Non si flamma ferox hoc debile corpus adurat,</l>
                <l>Iniiciarve ipsis iam moriturus aquis,</l>
                <l n="665">Coelica, quae cupida concoepi mente, negabo</l>
                <l>Dogmata, desertor non pietatis ero.</l>
                <l>In me flagrat opus divini numinis, in me</l>
                <l>Scintillas veri iecit amoris idem.</l>
                <l>Cur adeo captus Stygiis hucusque tenebris,</l>
                <l n="670">Cur ego tam longo tempore durus eram?</l>
                <l>Cur non conversus citius malesana reliqui</l>
                <l>Dogmata, vera fuit cur aliena fides?</l>
                <l>Anne ita Loethaea (proh sydera) mersus in unda,</l>
                <l>Ut non, qui fuerim, noscere tum poteram,</l>
                <l n="675">Noscere tum poteram nulla ratione, quis essem,</l>
                <l>In tenebris latuit mens mea tota nigris.</l>
                <l>Mens mea tota nigris fuit heu immersa tenebris,</l>
                <l>Nec potuit radios sol tolerare tuos.</l>
                <l>Non opis est equidem nostrae pro munere tanto</l>
                <l n="680">Grates ferre Deo, qui bona tanta tulit,</l>
                <l>Qui me tam placide Stygii de fauce Tyranni</l>
                <l>Eripuit, coeli restituitque decus.</l>
                <l>Quod potero, efficiam, bonitas ea pectore vivet,</l>
                <l>Et nulla pietas excidet ista die,</l>
        <pb xml:id="D4v"/>
                <l n="685">Perpetuoque Deo referam pro munere grates,</l>
                <l>Immemor atque suae non bonitatis ero.</l>
                <l>Quae, rogo, vexat adhuc Solymam vecordia gentem,</l>
                <l>Duricies quae nam pectora dura premit?</l>
                <l>Sicne Palestini furiis agitantur iniquis,</l>
                <l n="690">Obruit illorum pectora sicne furor,</l>
                <l>Ut non demissum venerari pignus Olympo,</l>
                <l>Et coluisse pia relligione vellint?</l>
                <l>An non sat variis signis patefecit Iesus</l>
                <l>Se, an non virtutes protulit usque suas,</l>
                <l n="695">Dum varios hominum languores curat, eosque</l>
                <l>Propter funeream fert patiturque crucem?</l>
                <l>O utinam tandem possent tua corda moveri,</l>
                <l>Et flecti pectus possit, Hebraee, tuum!</l>
                <l>O utinam, verum tu non resipiscere curas,</l>
                <l n="700">Pessime, nec casus nec tua damna doles.</l>
                <l>Nulla mihi ulterius commercia, perdite, tecum,</l>
                <l>Patria vel curae non erit ipsa mihi.</l>
                <l>In patriis vivam veluti peregrinus agellis,</l>
                <l>Et quasi non ista sim generatus humo.</l>
                <l n="705">Haec tua duricies tantum mentisque tenebrae</l>
                <l>Efficiunt, tanto corda stupore tument.</l>
                <l>O fera gens, rigidis genuit te cautibus horrens</l>
                <l>Caucasus, Hircanae lacte aluere tigres.</l>
                <l>Saxea corda geris, silices stant pectore duri,</l>
                <l n="710">Atque obdurato robora corde virent.</l>
                <l>Te lapis et montes innataque rupibus altis</l>
                <l>Robora, te rigidae progenuere ferae.</l>
                <l>Arborei citius foetus lapidesque loquentur,</l>
                <l>Mollescat pectus quam, Recutite, tuum.</l>
        <pb xml:id="E1r"/>
                <l n="715">Tempus et hora monent nos lento surgere somno,</l>
                <l>Quaerere nosque iubent dulce salutis iter.</l>
                <l>Ergo tibi, Hermogenes, ex imo consulo corde,</l>
                <l>Amplius haud Solymae dogmata gentis ames,</l>
                <l>Quin potius mecum collaudes nomen Iesu,</l>
                <l n="720">Hic animae existet certa medela tuae.</l>
                <l>Hic tibi perpetuae poterit dare gaudia vitae,</l>
                <l>Ille salutis erit portus et aura tuae.</l>
                <l>Si tibi mens ideo est, quod non despero, Magister,</l>
                <l>Christigenas vera relligione sequi,</l>
                <l n="725">Convenias Iacobum, peccatorumque tuorum</l>
                <l>Absque mora veniam supplice voce roges.</l>
                <l>Diluet is sordes, vitae redimetque reatus,</l>
                <l>Sit, qualis referet, vita colenda tibi.</l>
                <l>Sed fortassis adhuc retrahit dubitatio mentem,</l>
                <l n="730">Quem celebro, num sit vera propago Dei:</l>
                <l>Hos animo sensus, hanc tu, precor, exue mentem,</l>
                <l>Humano capitur non Deus ingenio.</l>
                <l>Vult Deus, ut tantum sua iussa sequatur, et alma</l>
                <l>Quid Deitas sit, non scire laboret homo.</l>
                <l n="735">Ergo tu Christo non unquam fidere disces,</l>
                <l>Humana niti si ratione velis,</l>
                <l>Omnia sunt etenim tenui pendentia filo,</l>
                <l>Cogitat humanum qualia cunque genus.</l>
                <l>Subiecti Superis sumus et coelestibus iris,</l>
                <l n="740">Nec nostro regimur iure, sed ore Dei.</l>
                <l>Sic mage tu credes nullo te fallier astu,</l>
                <l>Perpendas, faciat qualia signa Iesus.</l>
                <l>Non melius Christum disces, quam si incipias tu</l>
                <l>Ex variis illum noscere prodigiis,</l>
        <pb xml:id="E1v"/>
                <l n="745">Quae nemo potis est quantumvis aedere magnus,</l>
                <l>Hic nisi qui supera venit ab arce Deus.</l>
                <l>Vidi etenim, veluti miracula magna Iacobum</l>
                <l>Per sanctum fiant omnibus hisce locis.</l>
                <l>Accipiunt caeci visum, Plutonius atque</l>
                <l n="750">Pellitur attonito pectore saepe fuoror.</l>
                <l>Ambulat et claudus, surdis auditus inhaeret,</l>
                <l>Rursus et invalido corpore morbus abit.</l>
                <l>Et quem nulla manus potis est relevare leprosi,</l>
                <l>Mundavit scabie morbida membra mala.</l>
                <l n="755">Nuper et excivit tumulo Iacobus ab imo</l>
                <l>Quendam, cui filum Parca secarat iners:</l>
                <l>Omnia et haec Superi fiunt virtute Tonantis,</l>
                <l>Per Dominum fiunt haec nisi signa Iesum. </l>
                <l>Ne dubites, inquam, quem gens recutita peremit,</l>
                <l n="760">Hunc Iacobus verum comprobat esse Deum.</l>
                <l>Illo de Christo veteres cecinere Prophetae,</l>
                <l>His illum votis expetiere Patres.</l>
                <l>O utinam nitidi disrumpant nubila coeli,</l>
                <l>Et veniat, qui nos liberet his tenebris,</l>
                <l n="765">Associetque suis, coelorum et gaudia donet,</l>
                <l>Quae nunquam finem sunt habitura suum.</l>
                <l>Pluribus haud opus est, rem non testamur inanem.</l>
                <l>Praesenti ut fiant tempore signa, patet.</l>
                <l>Talia non ullum miracula visa per aevum,</l>
                <l n="770">Illa ut non temere numen habere putes,</l>
                <l>Numen habere putes, non te sententia fallit,</l>
                <l>Messiam missum coelitus esse scias.</l>
                <l>Nos propter coeli nitidissima sydera liquit,</l>
                <l>Nos propter pura virgine natus homo est,</l>
        <pb xml:id="E2r"/>
                <l n="775">Et nostri causa quercu distractus Iesus</l>
                <l>E cruce terribili triste pependit onus.</l>
                <l>Et tu, dure, tui causa tot ferre dolores</l>
                <l>Incassum pateris, qui regit astra, Deum,</l>
                <l>Nec te participem Domini facis usque bonorum,</l>
                <l n="780">Queis tibi coelorum regna beata dedit.</l>
                <l>Quaeso, meis tandem monitis pareto, Magister,</l>
                <l>Utile Discipuli consiliumque cape.</l>
                <l>Consilium fuerit quam sanum, quam salubre,</l>
                <l>Tempore tu posthac experiere suo.</l>
                <l n="785">Ipse ego nunc cupide Iacobi limen adibo,</l>
                <l>Atque illum trepida sollicitabo prece,</l>
                <l>Deleat ut sordes, peccata remittat, et alma</l>
                <l>Te Famulum foveat relligione suum.</l>
                <l>Interea Domini te gratia servet Iesu,</l>
                <l n="790">Impleat et solida cor pietate tuum.</l>
                <l>Talibus effatis sermones propter eosdem</l>
                <l>Concipit implacida taedia mente Magus.</l>
                <l>Ora tument ira, nigrescunt sanguine venae,</l>
                <l>Lumina Gorgoneo saevius angue micant.</l>
                <l n="795">Increpat immiti nimium sermone Philetum,</l>
                <l>Obiurgat trucibus Discipulumque modis.</l>
                <l>Inficit extemplo rapida praecordia bile,</l>
                <l>Scintillans oculis horret et ira feris.</l>
                <l>Non aliter tumida rabiens exaestuat ira,</l>
                <l n="800">Non aliter bilis vexat iniqua Magum,</l>
                <l>Esuriens quam si lupa sylvea lustra pererret,</l>
                <l>Faucibus inveniens nulla alimenta suis.</l>
                <l>Distorquens ideo os Christi deridet amicum,</l>
                <l>Atque hos vesano mittit ab ore sonos:</l>
        <pb xml:id="E2v"/>
                <l n="805">O te (quem nunquam mutata mente putaram</l>
                <l>Licturum Hermogenis dogmata nota tui)</l>
                <l>Auferat ex oculis utinam violentia Ditis,</l>
                <l>Et poenas animi des, malesane, tui.</l>
                <l>Quam malefida regat video inconstantia mentem,</l>
                <l n="810">Ingenium quam sit mobile cerno tuum.</l>
                <l>Cur, precor, assiduo studio, perverse Philete,</l>
                <l>Erudii aetatis tempora prima tuae?</l>
                <l>Cur praecepta dedi frustra, cur maximus in te</l>
                <l>Ingratum a nobis est positusque labor?</l>
                <l n="815">Ecce manetne tuum modo gratia tanta Magistrum?</l>
                <l>Illane sunt studio praemia digna meo?</l>
                <l>Nunquid ob has causas scelerati ad tecta Iacobi</l>
                <l>Te misi, iussa ut sic mea desereres?</l>
                <l>Sed testor Superos et summi numina coeli,</l>
                <l n="820">Artibus ulciscar crimina tanta meis.</l>
                <l>Sis igitur vinctus, Magica constrictus et arte,</l>
                <l>Ut nullo possis flectere membra loco.</l>
                <l>Vix ea fatus erat, cum vincula torta Philetum</l>
                <l>Circumeunt Magicae calliditatis ope,</l>
                <l n="825">Discipulum verbis et carmine fascinat atro,</l>
                <l>Quiverit ut nullo se removere loco,</l>
                <l>Hisque iterum alloquitur truculentis vocibus illum:</l>
                <l>Dedecus Hermogenis, vane Philete, tui,</l>
                <l>En nemo poterit tibi solvere membra ligata,</l>
                <l n="830">Arctaque laxabit vincula nemo tua.</l>
                <l>Non poterit violenta resolvere vincula demens</l>
                <l>Iacobus, fragilem sic colit ipse Deum.</l>
                <l>Is quamvis alias miracula maxima iactet,</l>
                <l>Edat et in variis plurima signa locis,</l>
        <pb xml:id="E3r"/>
                <l n="835">Attamen haud poterit Magico te solvere cantu,</l>
                <l>Quantumvis rabidos spargat ubique dolos.</l>
                <l>Ergo, Philete, meis equidem retinebere vinclis,</l>
                <l>Donec ego dirimam dissolvamque tibi,</l>
                <l>Donec et abiures furibundi iussa Iacobi,</l>
                <l n="840">Inque meam redeas sanus ut ante viam.</l>
                <l>Vix ita finierat, cum laeta fronte Philetus</l>
                <l>Accersit puerum protinus ipse suum,</l>
                <l>Transmittitque illum venerandi ad tecta Iacobi,</l>
                <l>Auribus iniungens talia iussa suis,</l>
                <l n="845">Intret ut extemplo properatis gressibus atri</l>
                <l>Aedes Hermogenis, diraque tecta petat,</l>
                <l>Ordine transactam Iacobo rem dicat et omnem,</l>
                <l>Commemoretque nigri facta nefanda Magi,</l>
                <l>Qualiter Aeaea constrinxerat arte Philetum,</l>
                <l n="850">Ut sua non penitus membra movere queat.</l>
                <l>Absque mora Puer exequitur data iussa, domumque,</l>
                <l>In qua vivebat Vir sacer, ingreditur.</l>
                <l>Contigerant ipsi memorat quaecunque Phileto,</l>
                <l>Implicitum Dominum dicit et esse suum,</l>
                <l n="855">Sic ut non valeat penitus sua membra movere,</l>
                <l>Uno cogatur fixus at esse loco.</l>
                <l>Haec ubi percoepit famulo sacrata Iacobus</l>
                <l>Lintea das ferme hoc verba dat ore modo,</l>
                <l>Nimirum hoc panno faciem tergeret et ora,</l>
                <l n="860">Et misso premeret lumina linteolo,</l>
                <l>Funderet hasque preces: Dominus Deus erigit ipsos</l>
                <l>Elisos, et qui vincula dura gerunt,</l>
                <l>Pectore sollicitos imo solatur et omnes,</l>
                <l>Ipsum qui solido mentis amore colunt.</l>
        <pb xml:id="E3v"/>
                <l n="865">Mentis amore colunt illum qui, servat eosdem</l>
                <l>Christus, et horribili liberat exitio,</l>
                <l>Has ubi rite preces devota mente dedisset,</l>
                <l>Illico diffugerent vincula vana Magi.</l>
                <l>Responsis Iacobi obsequitur Puer ergo, furentis</l>
                <l n="870">Ocyus Hermogenis tectaque ad atra redit,</l>
                <l>Atque ubi contigerat limen, mox ipse Phileto</l>
                <l>Tradidit in proprias lintea sacra manus.</l>
                <l>Arrepto sudariolo cito lumina velat,</l>
                <l>Linteolo faciem terget et ipse suam,</l>
                <l n="875">Devotoque preces animo profundit ab ore,</l>
                <l>Effusae nec habent pondus inane preces,</l>
                <l>Exolvunt etenim se vincula protinus arcta,</l>
                <l>Circaeae et totum rumpitur artis opus.</l>
                <l>Hoc viso Hermogenes valde exhorrescit iniquus,</l>
                <l n="880">Corripuitque illum non levis inde furor.</l>
                <l>Amplius involvunt non carmina dira Philetum,</l>
                <l>Impediunt agiles vincula nulla pedes,</l>
                <l>Ambulat ipse iterum pedibus velut ante solutis,</l>
                <l>Et quemcunque locum poscit, adire potest.</l>
                <l n="885">Hermogenem linquens sceleratis aedibus exit,</l>
                <l>Iacobique lares praecipitanter adit,</l>
                <l>Auscultansque illi coelestia dogmata discit,</l>
                <l>De rebus faciens verba subinde sacris, </l>
                <l>Et famulus semper mansit (nisi fallor) Iesu,</l>
                <l n="890">Artus deseruit Spiritus usque suos.</l>
                <l>Hermogenes Stygiis furiis agitatus at illo</l>
                <l>Tempore mentis inops redditur usque suae.</l>
                <l>Effera praetumido sustollit corda furore,</l>
                <l>Fervens difficili bile tumetque iecur.</l>
        <pb xml:id="E4r"/>
                <l n="895">Qualis per sylvas errans Getula Leaena</l>
                <l>Fert escam catulis officiosa suis,</l>
                <l>Et repetens antrum catulos pastura relictos,</l>
                <l>Quos modo vescendi fervidus ursit amor,</l>
                <l>Amplius umbriferis querulos recubare latebris,</l>
                <l n="900">Ereptos tacito sed videt esse dolo,</l>
                <l>Huc illuc stomachosa specus, nemus omne pererrat,</l>
                <l>Surrepta esse sibi pignora chara dolens,</l>
                <l>Haud aliter rabie Hermogenes correptus amara</l>
                <l>Insanit, totis artubus atque tremit,</l>
                <l n="905">Nec, quid agat, novit, Magico recreatur ab astu,</l>
                <l>Atque Citeino carmine quaerit opem,</l>
                <l>Et Phlegethontaeos Acheronte ciere Tyrannos</l>
                <l>Coepit, Avernali valle Charonta vocat,</l>
                <l>Huic rapido nimium mentem correptus ab oestro</l>
                <l n="910">Incantatrici praecipit arte statim,</l>
                <l>Absque mora repetant Iacobi tectumque Phileti,</l>
                <l>Et secum illorum corpora viva trahant.</l>
                <l>Corpora viva trahant atque ad sua limina ponant,</l>
                <l>Illico Tartarea morte necare velit,</l>
                <l n="915">Ne reliquos eadem quoque deliratio tentet</l>
                <l>Discipulos, rigidus terreat interitus,</l>
                <l>Exemplo tali mors dira coerceat illos, </l>
                <l>In vetitum quisquam ne ruat usque scelus.</l>
                <l>Protinus expediunt stolidi mandata Magistri</l>
                <l n="920">Daemones, instantes iam foribus fere,</l>
                <l>Ecce levem tremulis ululatibus aethera complent,</l>
                <l>It clamor caelo, verberat astra sonus.</l>
                <l>Ut primum irrupere lares sanctosque penates,</l>
                <l>Coeperunt querula voce rogare Viros:</l>
        <pb xml:id="E4v"/>
                <l n="925">Quaesumus, ingenuum miseris praestate favorem,</l>
                <l>Vestraque nobiscum gratia mitis eat.</l>
                <l>Ignibus aestiferis cruciantur corpora nostra,</l>
                <l>Et patimur tempus duriter ante suum.</l>
                <l>Flammae circumdant artus lambuntque sequaces,</l>
                <l n="930">Atque omnes partes corporis ignis agit.</l>
                <l>Afflictim petimus, rapidos abigatis ut ignes,</l>
                <l>Et mala syderea nostra levetis ope.</l>
                <l>His ita percoeptis Iacobus quaerit ab illis,</l>
                <l>Tam subiti adventus quae modo causa foret,</l>
                <l n="935">Quae ratio impulerit, quae causa coegerit illos,</l>
                <l>Tanto cum fremitu quod sua tecta petant.</l>
                <l>Commemorant omnem cacodaemones ordine causam,</l>
                <l>Ipsos huc Magicus miserit Hermogenes,</l>
                <l>Mox ut eum abstraherent vivum placidumque Philetum,</l>
                <l n="940">Ante eius faciem supplicioque darent.</l>
                <l>His dictis Iacobus tendens ad sydera palmas</l>
                <l>Aethereum Patrem voce sonante rogat,</l>
                <l>Daemonum ut angelicus chorus ustos solveret artus,</l>
                <l>Pelleret aestiferas membra per atra faces.</l>
                <l n="945">Profusis precibus flammarum evanuit ardor,</l>
                <l>Ignis abivit atrox, flamma recessit edax.</l>
                <l>Ignibus idcirco pulsis crepitantibus, atris</l>
                <l>Daemonibus Iacobus praecipit inde statim,</l>
                <l>Hermogenem arripiant atque ad sua limina sistant,</l>
                <l n="950">Ante oculos eius constituantque Magum.</l>
                <l>Talia ubi audierant, alacres ea iussa capessunt,</l>
                <l>Ocyus atque abeunt conveniuntque Magum.</l>
                <l>Hermogenes igitur vinctus post terga catenis</l>
                <l>Ad Iacobum a Stygiis Manibus attrahitur,</l>
        <pb xml:id="F1r"/>
                <l n="955">Inque via rogitant ipsum, cur miserit illos</l>
                <l>In medias flammas ignivomosque locos.</l>
                <l>Sed Superum vires Magus ignorabat iniquus,</l>
                <l>Et mirabatur facta stupenda nimis,</l>
                <l>Credidit haud Stygii vim posse perire Tyranni,</l>
                <l n="960">Contundi rigidas non ita posse minas.</l>
                <l>Atque ita distractus sacrati ad tecta Iacobi</l>
                <l>Ingreditur limen corde tremente sacrum.</l>
                <l>Hunc ubi contuitus, Galilaeus Apostolus infit:</l>
                <l>O Mage, cur homines decipis usque dolis,</l>
                <l n="965">Exercesque Magas (harum nec te pudet) artes,</l>
                <l>Incantatrices spargis et insidias,</l>
                <l>Aut cur huc adeo infoelix es deditus arti?</l>
                <l>Pectora quis genius distinet atra malus?</l>
                <l>Hanc propter causam Magicas accingeris artes,</l>
                <l n="970">Estque tibi studium fraudibus hisce frui,</l>
                <l>Subdita mittantur Plutonia turba, tibi ipsi</l>
                <l>Corporis atque animae tristia damna ferat?</l>
                <l>Desine Thessalicis lucrum conquirere technis,</l>
                <l>Nigraque pelle tua mente veneficia,</l>
                <l n="975">Tartarei fueris alias fera praeda Tyranni,</l>
                <l>Et Stygios repetes (regna profunda) lacus.</l>
                <l>Te propter profundo preces ad sydera coeli,</l>
                <l>Vis avidi Ditis nulla nocere queat,</l>
                <l>Aut in te saevire queat non daemon acerbus,</l>
                <l n="980">Non possit vitae ferre pericla tuae,</l>
                <l>Nulla tibi veniat tristis fortuna timenda,</l>
                <l>Laeteris positis sollicitudinibus.</l>
                <l>Tu, Mage, reiicias modo Colchica carmina, namque</l>
                <l>Horribiles obitus impius omnis habet.</l>
        <pb xml:id="F1v"/>
                <l n="985">Haec ubi fatus erat, mox ex sermonibus illis</l>
                <l>Tristia praesentes daemones ora gerunt,</l>
                <l>Ingeminantque truces ex ima fauce loquelas,</l>
                <l>A Iacobo repetunt Hermogenemque Magum,</l>
                <l>Ulcisci sese possent, vindicta maneret,</l>
                <l n="990">Misisset quod eos ignea ad ipse loca,</l>
                <l>Corpus et illius miseranda morte necarent,</l>
                <l>Tartareae poenas perfidiaeque daret.</l>
                <l>Talia percipiens Sanctus sed vota Iacobus</l>
                <l>Protinus aethereo numine plenus ait:</l>
                <l n="995">Daemones o rabidi, non ullo tempore vestri</l>
                <l>Iuris erit sanctos perdere morte Viros,</l>
                <l>Non inferre piis ratione valebitis ulla</l>
                <l>Damna viris, vestri hoc non erit imperii.</l>
                <l>Exemplum vobis erit omnibus ipse Philetus,</l>
                <l n="1000">Quem modo praesentem lumina vestra vident.</l>
                <l>Quare non hominem rapitis violenter eundem,</l>
                <l>Cur non infertis damna trucesque manus?</l>
                <l>Cur non horribili cruciatu plectitis ipsum,</l>
                <l>Cur non ad rapidae truditis ima Stygis?</l>
                <l n="1005">Implacidi auditis his daemones ora resolvunt,</l>
                <l>Atque sacro referunt talia dicta Viro:</l>
                <l>O magni pietate Viri, bonitate gravesque,</l>
                <l>O imitatores Discipulique Dei,</l>
                <l>Limine sub vestro nullam attrectare minutum</l>
                <l n="1010">Quimus vermiculum, sunt ita sacra loca.</l>
                <l>Splendorem et vultus quimus vix ferre nitentis,</l>
                <l>Tantum, vos sanctos ut rapiamus, abest.</l>
                <l>Non equidem tanta est nobis concessa potestas,</l>
                <l>Possimus nostra vos violare manu.</l>
        <pb xml:id="F2r"/>
                <l n="1015">Haec ubi protulerant, tenues rapiuntur in auras,</l>
                <l>Et Iacobus tali voce Phileton adit:</l>
                <l>Qui modo Christicola es factus, perchare Philete,</l>
                <l>Me suasore animi percipe sensa mei,</l>
                <l>Haecque infixa tuae sint semper dogmata menti,</l>
                <l n="1020">Atque hoc praeceptum pectore conde tuo:</l>
                <l>Tempore quoque tuis inimicis nulla negabis</l>
                <l>Obsequia, ast illis auxiliare libens.</l>
                <l>Ferto paratus opem, studio miserumque iuvato,</l>
                <l>Auxiliatrices porrigitoque manus.</l>
                <l n="1025">Sis semper facilis, non unquam operamque recuses,</l>
                <l>Fac, miser auxilium sentiat ipse tuum.</l>
                <l>Fac, ut opum praestantia virtutumque tuarum</l>
                <l>Afflicto misere commoda multa ferant.</l>
                <l>Hoc Dominus docuit, iubet hoc reverentia sacrae</l>
                <l n="1030">Legis, Evangelicus praecipit ista liber.</l>
                <l>Ergo, ut nos etiam vestigia sacra sequamur</l>
                <l>Christi, qui nobis haec pia iussa dedit,</l>
                <l>Divinumque imitemur opus, faciamus et omni</l>
                <l>Cura, quae sanctum cunque volumen habet,</l>
                <l n="1035">Solve, Philete, tui pallentia vincla Magistri,</l>
                <l>Tradere qui voluit corpora nostra neci.</l>
                <l>Proque malis benefacta dato, bona redde malis pro,</l>
                <l>Sic legem implebis, chare Philete, Dei,</l>
                <l>Sicque voluntatem facies et iussa Tonantis,</l>
                <l n="1040">Qui tibi pro meritis praemia larga feret.</l>
                <l>Vix ea reddiderat venerandus ab ore Iacobus,</l>
                <l>Illico cum vinclis solvitur Hermogenes.</l>
                <l>Solvitur a Stygiis magna virtute catenis,</l>
                <l>Et toto cedunt corpore vincla statim.</l>
        <pb xml:id="F2v"/>
                <l n="1045">Stat tremulis pedibus curarum mole gravatus,</l>
                <l>Circumdant animum multa pericla suum,</l>
                <l>Stantemque ante oculos compellat talibus ipsum,</l>
                <l>Amentique sacer sic Iacobus ait:</l>
                <l>Vir malesane, tuam qualis dubitatio mentem</l>
                <l n="1050">Occupet, ex ipsa fronte videre licet.</l>
                <l>Quantumvis moneam, Magicas non deseris artes,</l>
                <l>Sola tuo illarum pectore cura sedet.</l>
                <l>Nil aliud curas, coelestia dogmata spernis,</l>
                <l>Despicis aetherei iussa ministerii.</l>
                <l n="1055">Erga nos iram exerces bilemque perennem,</l>
                <l>Christicolas odio prosequerisque truci.</l>
                <l>Quo te cunque pedes tulerint, velocius ito,</l>
                <l>Et nostrum ulterius limen adire cave.</l>
                <l>Sponte Fides flagrat nostris in cordibus alma,</l>
                <l n="1060">Cogitur in verum credere nemo Deum,</l>
                <l>Militet invitus nemo sub lege Tonantis,</l>
                <l>Sub Christi simus libera turba iugo.</l>
                <l>Vix ita finierat Iacobus, quum propter obortas</l>
                <l>Hermogeni lachyrmas immaduere genae, </l>
                <l n="1065">Maestaque pervigili suspiria pectore ducens</l>
                <l>Haec secum querulo murmurat ore Magus:</l>
                <l>Infoelix qua nam potero ratione tueri,</l>
                <l>O Superi, vitae tempora dura meae?</l>
                <l>Quam misere perago commissae tempora vitae?</l>
                <l n="1070">Quam requies animo non datur ulla meo?</l>
                <l>Ah quam me miserum rapit inclementia fati?</l>
                <l>Ah quam me variis obruit usque malis?</l>
                <l>Hei mihi, quam vereor, ne me cacodaemon acerbus</l>
                <l>Dilaniat, vitae ne mala damna ferat,</l>
        <pb xml:id="F3r"/>
                <l n="1075">Aut mea diripiens imo Phlegethonte recondat</l>
                <l>Corpora, Cocyti discrucietque lacu.</l>
                <l>Qua potero arte, rogo, tantos depellere fluctus,</l>
                <l>Ne rapiant animam Tartara nigra meam?</l>
                <l>Quis rabidum poterit, precor, exhilarare dolorem?</l>
                <l n="1080">Quis mihi curarum mite levamen erit?</l>
                <l>Pectore turbatum quis me solabitur imo?</l>
                <l>Diriget in medio quis mea vela freto?</l>
                <l>Heu quid agam? Nullis queo me defendere telis,</l>
                <l>Insidias potero nec removere feras.</l>
                <l n="1085">Nec quisquam mihi nunc longos optaverit annos,</l>
                <l>Cum videat vitae taedia tanta meae.</l>
                <l>Me miserum coeli taedet convexa tueri,</l>
                <l>Sic animus tantis fluctuat usque malis.</l>
                <l>Esset Avernali satius succumbere portu,</l>
                <l n="1090">Impius aut proprias experiare manus,</l>
                <l>Quam vitae tantis agitarier usque procellis,</l>
                <l>Aut tanta infoelix anxietate premi.</l>
                <l>Obtestor Superos (si quid pia numina possunt),</l>
                <l>Eveniat fatis mitior hora meis,</l>
                <l n="1095">Mitior hora meis veniat successibus oro,</l>
                <l>Resque meae eventu prosperiore cadant.</l>
                <l>Talibus effatis gemebundo respicit ore</l>
                <l>Iacobum, hosque dedit voce tremente sonos:</l>
                <l>Ergo vides, rerum quae sit fortuna mearum,</l>
                <l n="1100">Sit qualis vitae conditioque, vides,</l>
                <l>Quam premar infandis curarcum molibus, et quam</l>
                <l>Sollicitent animum saeva pericla, vides,</l>
                <l>Non bene tutus eo, nec me defendere possum,</l>
                <l>Omni Tartareus tempore daemon adest.</l>
        <pb xml:id="F3v"/>
                <l n="1105">Et si quid dederis fultum virtute potenti,</l>
                <l>Quod mecum magna sedulitate feram,</l>
                <l>Spirituum me pravorum raptabit in auras</l>
                <l>Turba leves, miseris interimetque modis.</l>
                <l>Ergo tu, summum cui fas lenire Tonantem,</l>
                <l n="1110">Da desyderiis vela secunda meis.</l>
                <l>Ne patiare meum raptari a daemone corpus,</l>
                <l>Me miserum ex illis eripe, quaeso, malis.</l>
                <l>Subsidium deprome tuum, fer opemque precanti,</l>
                <l>Pendet ab auxilio spes mea tota tuo.</l>
                <l n="1115">Haec ubi vota dedit titubanti voce Magister</l>
                <l>Hermogenes, illas prompsit et ore preces,</l>
                <l>Continuo baculum teretem virtute refertum</l>
                <l>Eximia Iacobus fert, dat et Hermogeni,</l>
                <l>Quo super incubuit varias peregrinus in oras,</l>
                <l n="1120">Quando ibat, fidei semina prima docens.</l>
                <l>Ocyus accessit baculo sua tecta recepto,</l>
                <l>Et postquam ingressus limina prima domus,</l>
                <l>Imposuit sacrum baculum cervicibus ipsis</l>
                <l>Discipulum, Magicos qui didicere dolos.</l>
                <l n="1125">Discipuli baculo tacti nova pectora sumunt,</l>
                <l>Artem execrantur despiciuntque Magam.</l>
                <l>Ad Christi cultum cuncti accenduntur Iesu,</l>
                <l>Et dedunt summo pectora versa Deo.</l>
                <l>Pectus idem, nova mens, animus novus impetit ipsum</l>
                <l n="1130">Hermogenem, incessit cor nova relligio,</l>
                <l>Amplius haud actae redamat mala tempora vitae,</l>
                <l>Poenitet in tenebris consenuisse nigris,</l>
                <l>Poenitet ignarum verae vixisse salutis,</l>
                <l>Poenitet illum artes edocuisse Magas,</l>
        <pb xml:id="F4r"/>
                <l n="1135">Et detestatur stolidorum scripta Magorum,</l>
                <l>Exitio referens illa fuisse sibi.</l>
                <l>Virtutem baculi haud semel admiratur, et intra</l>
                <l>Se tales reperit voce silente sonos:</l>
                <l>Iam scio non ullum hac in relligione latere</l>
                <l n="1140">Fucum, non ullum nosco subesse dolum,</l>
                <l>Tanta etenim his ego luminibus miracula vidi,</l>
                <l>Quae non humana perficiuntur ope.</l>
                <l>Inverso fiam modo pectore cultor Iesu,</l>
                <l>Desertis technis relligiosus ero.</l>
                <l n="1145">Discipuli sequar exemplum mentemque Phileti,</l>
                <l>Discipulus fiant atque Magister idem.</l>
                <l>Credo equidem penitus mihi diluxisse salutem,</l>
                <l>Gaudia post obitum quae numerosa ferat.</l>
                <l>O mihi Erithraeis lux haec signanda lapillis,</l>
                <l n="1150">O mihi delicias inter habenda meas,</l>
                <l>Ad sanctum volo non tardo properare meatu</l>
                <l>Iacobum, veniam suppliciterque petam,</l>
                <l>Ut mihi praeteritae condonet crimina vitae,</l>
                <l>Deleat errores propicieque meos.</l>
                <l n="1155">Haec meditans tacita sibi plaudit mente, minister</l>
                <l>Consilium quaerit possit ut esse Iesu.</l>
                <l>Colligit acutum omnes (vana volumina) chartas,</l>
                <l>Adque sacri defert tecta verenda Viri.</l>
                <l>Illius coram pedibus proiecit et omnes</l>
                <l n="1160">Immittit rapidis ignibus ipse libros.</l>
                <l>Sed ne forte homines infestarentur odore,</l>
                <l>Aequoreis Iacobus mergere iussit aquis.</l>
                <l>Ergo abit Hermogenes plumbum lapidesque libellis</l>
                <l>Appendens medium iactat in aequor eos.</l>
        <pb xml:id="F4v"/>
                <l n="1165">Codicibus mersis redit ad pia tecta Iacobi</l>
                <l>Festino gressu praecipitique pede.</l>
                <l>Ante sacras eius plantas provolvitur, orat,</l>
                <l>Obsecrat, ex oculis plurima gutta cadit.</l>
                <l>Quem detrectantem nimium ille hucusque tulisset,</l>
                <l n="1170">Atque resistentem iussibus aethereis,</l>
                <l>Nunc aversantem primae contagia vitae,</l>
                <l>Iam sua plangentem crimina susciperet.</l>
                <l>Qui fuerit Christo infensus sacrisque ministris,</l>
                <l>Et damnavisset dogma salutiferum,</l>
                <l n="1175">Illum mutato modo pectore, mente resumpta</l>
                <l>Molliter in gremio sustinuisse velit.</l>
                <l>Tum Iacobus: Si vera subit correctio mentem,</l>
                <l>Poenitet et vitae te, Mage magne, tuae,</l>
                <l>Exposcens veniam vitae scelus omne remitti,</l>
                <l n="1180">Et tua deleri crimina dira cupis,</l>
                <l>A Domino veniam plenam impetrabis Iesu,</l>
                <l>Hic delicta tibi mittere cuncta potest.</l>
                <l>Hic tibi perpetuae dabit inclyta gaudia vitae,</l>
                <l>Dat veniam placide, si resipiscat homo.</l>
                <l n="1185">Tu modo constanti Dominum venereris Iesum</l>
                <l>Pectore, et hunc solido semper amore colas.</l>
                <l>Hermogenes retulit: Tanto complector amore,</l>
                <l>Vir sacer, aeterni iussa verenda Dei,</l>
                <l>Vulcano ut data sit librorum tota supellex,</l>
                <l n="1190">Quae fuerat Magicis plena voluminibus.</l>
                <l>Olli Iacobus: Si idolum fregeris illud,</l>
                <l>Cui solitus fueras sacrificare Magus,</l>
                <l>Infoelix et cui tua dona hucusque ferebas,</l>
                <l>Rebarisque illud numen habere sacrum,</l>
        <pb xml:id="G1r"/>
                <l n="1195">Ex quo captabas demens responsa subinde,</l>
                <l>Quod praedicebat quaeque futura tibi,</l>
                <l>Te magis interna conversum mente putabo,</l>
                <l>Agnovisse piae et relligionis iter.</l>
                <l>Ergo domum Hermogenes rediens cito pectore laeto</l>
                <l n="1200">Deiicit idolum comminuitque suum.</l>
                <l>Idolum frangit, structas devastat et aras,</l>
                <l>Quas nuper solida foverat ipse fide,</l>
                <l>Quam venerabatur statuam, hanc iam disiicit omnem,</l>
                <l>Vastat, adorabat quam Magus, effigiem.</l>
                <l n="1205">Destructo idolo Iacobus, perduret in aevum</l>
                <l>In verae fidei cognitione, monet,</l>
                <l>Atque recordetur, quali ratione supremum</l>
                <l>Sordibus innumeris laeserit ipse Deum,</l>
                <l>Decipiendo Magis hominum consortia technis,</l>
                <l n="1210">Constringendo nigris pectora carminibus.</l>
                <l>Iam tandem resipicat et almum numen adoret</l>
                <l>Imo extirpatis corde veneficiis,</l>
                <l>Et modo desistat peccata admittere tanta,</l>
                <l>Filius aetherei possit ut esse Patris,</l>
                <l n="1215">Perpetuae capiat post funera gaudia vitae,</l>
                <l>Incola syderei fiat et ipse poli,</l>
                <l>Cogitet atque ima tandem sibi mente recurset</l>
                <l>Erga ipsum Christi gratia magna Iesu:</l>
                <l>Quum sua criminibus malesuadis vita scateret,</l>
                <l n="1220">Esset et Aeaeis deditus usque dolis,</l>
                <l>Non illum Dominus poena cruciaverit atra,</l>
                <l>Non vires artis fregerit ipse suae.</l>
                <l>Nunc illum tanto magis amplectatur amore</l>
                <l>Imbutum vera relligione Deus.</l>
        <pb xml:id="G1v"/>
                <l n="1225">Talibus exarsit monitis, ut crederet omni</l>
                <l>Tempore Christicolis firmiter Hermogenes,</l>
                <l>Illius et pietas virtutes prompserit almas,</l>
                <l>Miraclis vivens clarueritque sacris.</l>
                <l>Vidit ut Hermogenem Iudaica turba relicta</l>
                <l n="1230">Christigenam factum relligione sua,</l>
                <l>Discipulosque suos pariter reliquos et amicos</l>
                <l>Omnes dulce Iesu tam subiisse iugum,</l>
                <l>Muneribus largis corrumpit Centuriones</l>
                <l>Theocritum et Lysiam, mandat et hisce statim,</l>
                <l n="1235">Iacobum capiant et clauso carcere servent,</l>
                <l>Observent captum milite sollicito.</l>
                <l>Iudaei zelo commoti tempore ab illo</l>
                <l>Ad sanctum Iacobum praecipitanter eunt.</l>
                <l>Convenere Virum rogitantes, diceret illis,</l>
                <l n="1240">Cur Nazarenam spargeret ipse fidem,</l>
                <l>Et profiteretur Christum, quem nuper acerba</l>
                <l>Fixissent proceres Pontificesque cruce.</l>
                <l>Tum Iacobus: Veram, non falsam pando salutem,</l>
                <l>Ut resipiscatis, vos Deus ipse monet.</l>
                <l n="1245">Assidue clamo, solum celebretis Iesum,</l>
                <l>Maxima per mortem qui benefacta tulit,</l>
                <l>Dum nos eripuit commotus mente paterna</l>
                <l>E Phlegethontaei viribus imperii,</l>
                <l>Atque fores iterum rutuli patefecit Olympi, et</l>
                <l n="1250">Non peritura suis gaudia restituit.</l>
                <l>Haec ego non cesso proponere dogmata mundo,</l>
                <l>Dum mea languenti corpore vita manet.</l>
                <l>Non me dira fames, non me tormenta nefanda</l>
                <l>A vera Christi relligione trahent.</l>
        <pb xml:id="G2r"/>
                <l n="1255">Poenarum species trucium non mille, Tyrannus</l>
                <l>Non quas eructat fulmineo ore, minae,</l>
                <l>Non me carcer iners, non me cruciatus amarus</l>
                <l>A Domino poterunt sollicitasse meo.</l>
                <l>In me flagrat opus coelestis numinis, in me</l>
                <l n="1260">Scintillas solidi iecit amoris idem.</l>
                <l>Vera loquor, nihil affingo, si mentior autem,</l>
                <l>Summa sit haec, in qua mentior, hora mihi.</l>
                <l>Christiadum nunquam pietatem abolere potestis,</l>
                <l>Nulla potest veram vis violare fidem,</l>
                <l n="1265">Vos ideo frustra miseri tentabitis almam</l>
                <l>Extirpare fidem iusque salutiferum.</l>
                <l>His ita percoeptis mirati verba fuerunt</l>
                <l>Iacobi, atque omnes obstupuere Viri,</l>
                <l>His monitis Solymos multos convertit Iesu</l>
                <l n="1270">Ad cultum et veras relligionis opes.</l>
                <l>Instituit sancte, conversos erudit omnes, </l>
                <l>Illos sub Christi vivere lege docens,</l>
                <l>Temneret haec qui iussa Deus puniret atroci hunc</l>
                <l>Poena, Tartareo plecteret exitio.</l>
                <l n="1275">Semper eos Stygiis cruciandos ignibus esse,</l>
                <l>Illos saepe monet sedulus atque rogat,</l>
                <l>Difficilem summi devitent vindicis iram,</l>
                <l>Ut discant posthac nil nisi amare Deum;</l>
                <l>Nil nisi amare Deum discant ipsumque timere,</l>
                <l n="1280">Omnia commendent seque suosque Deo.</l>
                <l>Enumerat porro priscorum oracula Vatum,</l>
                <l>Atque Prophetarum discutit ipse libros.</l>
                <l>Ex sacris illis scripturis pneumate plenus</l>
                <l>Hunc sobolem veri comprobat esse Dei.</l>
        <pb xml:id="G2v"/>
                <l n="1285">Singula quid grata captus brevitate referrem?</l>
                <l>Praesenti haec obiter carmine praetereo.</l>
                <l>Talibus auditis recutita caterva sonantem</l>
                <l>Extollit vocem, sic loquiturque Viro:</l>
                <l>Egimus iniuste, graviter peccavimus atque,</l>
                <l n="1290">Ridentes Iesum discipulosque pios,</l>
                <l>Et contemnentes divini dogmata verbi,</l>
                <l>Multum insectantes teque piumque Iesum.</l>
                <l>Unanimi ore petunt, normam praescriberit illis</l>
                <l>Vivendi, et qualis vita colenda foret.</l>
                <l n="1295">Quae sit susceptae, commonstrat, regula vitae,</l>
                <l>Vivendum quali sit ratione, docet,</l>
                <l>Omnesque hortatur gemebunda voce precantes,</l>
                <l>Illorum maneat pectore firma fides,</l>
                <l>Sacro purgatis baptismate vita decens sit,</l>
                <l n="1300">Suscipiantque bonum discutiantque malum.</l>
                <l>Iisdem temporibus Solyma vivebat in urbe</l>
                <l>Abiathar fungens munere Pontificis.</l>
                <l>Hic ubi percoepit sparso rumore per urbem</l>
                <l>Tantum hominum numerum credere Christicolis,</l>
                <l n="1305">Illico scisma movet Pharisaeos inter et omnes</l>
                <l>Doctores, oritur motus in urbe novus.</l>
                <l>Corrumpit largo Pharisaeam munere turbam,</l>
                <l>Ut tacitas Divo tenderet insidias.</l>
                <l>Seditione procellosa per eum ergo coorta</l>
                <l n="1310">Iacobus tensis praenditur insidiis.</l>
                <l>Captum Iosias iniecto fune per urbem</l>
                <l>Regis ad Herodis limina dira trahit.</l>
                <l>Rex ubi percoepit causam, quod Servus Iesu</l>
                <l>Esset, ei iussit mox resecare caput.</l>
        <pb xml:id="G3r"/>
                <l n="1315">Regis ubi cognoverunt mandata ministri,</l>
                <l>Includunt vinctum carcere inerte Virum,</l>
                <l>Et sanctum iniiciunt in vincula dura Iacobum,</l>
                <l>Captum Discipulum vincula crassa premunt.</l>
                <l>Compedibus duris recubat constrictus in ima</l>
                <l n="1320">Spelunca ingeminans voce sonante preces.</l>
                <l>Iamque propinquabat lux, qua caput ense secandum,</l>
                <l>Et qua Vir sanctus interimendus erat.</l>
                <l>Carcere producunt vinctum post terga catenis,</l>
                <l>In rabidas tradunt carnificisque manus,</l>
                <l n="1325">Et iam supplicii tendentes ad loca quidam</l>
                <l>Aeger homo iacuit segnia membra gerens,</l>
                <l>Qui sustollebat miserandam gutture vocem,</l>
                <l>Orans, sanaret vir moriturus eum.</l>
                <l>Respiciens hominem recubantem calle Iacobus</l>
                <l n="1330">Talibus aetherea surgere iussit ope:</l>
                <l>Sanatus modo sis, omni languore fugato,</l>
                <l>Per nomen Christi surge, Deumque cole.</l>
                <l>Protinus exiliens plateas decurrit in omnes,</l>
                <l>Laudat et assidua numina trina prece.</l>
                <l n="1335">Haec ubi Iosias conspexit signa, Iacobi</l>
                <l>Continuo sacros procidit ante pedes,</l>
                <l>Efflagitans veniam, scelus abluat omne Iacobus,</l>
                <l>Christicolam fieri se modo velle rogans.</l>
                <l>Quaerit Iacobus: Si Christum pectore condes,</l>
                <l n="1340">Fixerunt verpae quem cruce, salvus eris,</l>
                <l>Quemque regit summus summi moderator Olympi,</l>
                <l>Non poterit Stygios ille timere lacus.</l>
                <l>Ille refert: Imo Dominum de pectore credo</l>
                <l>Humanum tenebris eripuisse genus.</l>
        <pb xml:id="G3v"/>
                <l n="1345">Huic me ego tradidero, dabit is mihi gaudia vitae,</l>
                <l>Ille salutis erit portus et aura meae.</l>
                <l>Hunc venerabor ego, quam te quoque, Christe, relinquam,</l>
                <l>Ante vel a membris dividar ipse meis.</l>
                <l>Tu meus unus eris, quamvis indignus homo sim,</l>
                <l n="1350">Tu meus unus eris, tu meus unus eris.</l>
                <l>Comperit Abiathar mutata ubi corda Iosiae,</l>
                <l>Esset quod fidei candidioris amans,</l>
                <l>Iussit eum rigido retineri carcere captum,</l>
                <l>Constringi ferro compedibusque feris,</l>
                <l n="1355">Et nisi continuo sectae malediceret illi,</l>
                <l>Christigenum falsam respueretque fidem,</l>
                <l>Esset supplicio mox interimendus eodem,</l>
                <l>Ipsum Iacobum quo iugulare velit.</l>
                <l>Iosias retulit: Sobolem benedico Tonantis,</l>
                <l n="1360">Dum meus in terris spiritus ossa reget,</l>
                <l>Et populus vester vosque ipsi praeda barathri</l>
                <l>Nigri eritis propter dogmata spreta Iesu.</l>
                <l>Nunquam ego deficiam Domini praecepta sequendo,</l>
                <l>Semper ego solido pectore iussa colam.</l>
                <l n="1365">Antistes famulis percoepta mente Iosiae</l>
                <l>Afficiant eius praecipit ora plagis,</l>
                <l>Cum sacroque Viro mox ad tormenta trahatur,</l>
                <l>Horrebant rabidis omnia verba miinis.</l>
                <l>Iosias igitur constanti mente Iacobo</l>
                <l n="1370">Cum innocuo ad dirum supplicium trahitur.</l>
                <l>Iamque loco stantes, ubi truncabantur iniqui,</l>
                <l>Nunc et utrisque necis fata ferenda forent,</l>
                <l>Poscit aquam Senior, sacrato fonte lavaret</l>
                <l>Iosiam, gladio subderet inde caput.</l>
        <pb xml:id="G4r"/>
                <l n="1375">Allatis undis Iosiam interrogat ille,</l>
                <l>Aetherea Iesum num colat usque fide.</l>
                <l>Se propter Christi fusurum dogma cruorem</l>
                <l>Clare plebe omni percipiente refert.</l>
                <l>Tum baptizat eum illico Maior et oscula figit,</l>
                <l n="1380">Seque ita commendat Martyr uterque Deo.</l>
                <l>Talibus exactis tortor pia colla virorum</l>
                <l>Abscidit et gladio spiritum uterque dedit.</l>
                <l>Annus at a Christo sextus trigesimus ibat,</l>
                <l>In Solymis haec cum gesta fuere plagis.</l>
                <l n="1385">Perfide Rex, quae te invasit tam dira cupido,</l>
                <l>Pectore voluisti quidve, Tyranne, tuo?</l>
                <l>Quo ruis, ah demens, quis te furor impulit, oro?</l>
                <l>Sicne tuum infoelix tendis in exitium,</l>
                <l>Dum sic innocuum flagitas haurire cruorem,</l>
                <l n="1390">Atque Dei famulos caede necare truci,</l>
                <l>Persequerisque pios dum immaniter usque ministros,</l>
                <l>Qui verae curam relligionis habent?</l>
                <l>An non horrescis supremi vindicis iram,</l>
                <l>Rex, Acherontaei praeda cupita lacus?</l>
                <l n="1395">Pro scelere, o Superi, cruciat quae poena Tyrannum?</l>
                <l>Num tanti sceleris non Deus ultor erit?</l>
                <l>Praemia sed solvet Stygii fera poena draconis,</l>
                <l>Poena per aeternos non moritura dies.</l>
                <l>Iamque adeo finem nostris impono Camoenis,</l>
                <l n="1400">Hic teneat fessas anchora iacta rates.</l>
                <l>Mi Deus, eximias tibi grates solvo ego, nostrum</l>
                <l>Complerit quod opus numinis aura tui.</l>
                <l>Fac, Iacobi exemplo te tota mente colamus,</l>
                <l>Et tua nos homines gratia servet. Amen.</l>
            </div>
            
            <div>
                <p>FINIS.</p>
            </div>
            
        </body>
    </text>
</TEI>