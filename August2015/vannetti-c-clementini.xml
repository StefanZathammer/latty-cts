<TEI xmlns="http://www.tei-c.org/ns/1.0">
    <teiHeader>
        <fileDesc xml:id="lorenzi-c-clementini">
            <titleStmt>
                <title>Clementini Vannettii Equitis Epistolarum libri quinque. Accedit Costantini
                    Laurentii Commentariolum de eodem Vannettio, versio electronica</title>
                <author key="Vannetti01">
                    <name xml:lang="it">Vannetti, Clementino</name>
                    <date precision="high">1754-1795</date>
                </author>
                <author key="Lorenzi01">
                    <name xml:lang="it">Lorenzi, Costantino</name>
                    <date precision="high">1754-1821</date>
                </author>
                <respStmt>
                    <resp>Hanc versionem electronicam curavit</resp>
                    <name>Irina Tautschnig</name>
                </respStmt>
            </titleStmt>
            
            <editionStmt>
                <edition>transcribed from the printed text</edition>
            </editionStmt>

            <extent>42 paginae</extent>

            <publicationStmt>
                <p>Croatica et Tyrolensia: Tyrolis Latina <date>September 2015</date>
        </p>
            </publicationStmt>

            <sourceDesc>
                <biblStruct>
                    <monogr>
                        <author>Vannetti, Clementino</author>
                        <title>Clementini Vannettii Equitis Epistolarum libri quinque. Accedit
                            Costantini Laurentii Commentariolum de eodem Vannettio</title>
                        <imprint>
                            <pubPlace>Pavia</pubPlace>
                            <date>1795</date>
                        </imprint>
                    </monogr>
                </biblStruct>
                <bibl>ULBT, 37738</bibl>
            </sourceDesc>
        </fileDesc>

        <profileDesc>
            <creation>
                <date when="1795">1795</date>
            </creation>
            <textClass>
                <keywords scheme="time">
                    <term>Von der Vertreibung der Jesuiten bis zur Revolution 1848</term>
                </keywords>
                <keywords scheme="genre">
                    <term>Biographie</term>
                </keywords>
            </textClass>
        </profileDesc>

        <revisionDesc>
            <change>corrected teiHeader and body<date>2015-09-14</date>
                <name>Johanna Luggin</name>
            </change>
        </revisionDesc>
    </teiHeader>


    <text>
        <body>
            <div>
                <head>Clementini Vannettii Equitis Epistolarum libri quinque. Accedit Costantini
                    Laurentii Commentariolum de eodem Vannettio.</head>
                <p>
          <placeName>Ticini</placeName> edebat Balthasar Cominius.</p>
                <p>
          <date>Anno MDCCXCV</date>.</p>
                <p>Censoribus rei litterariae permittentibus.</p>
            </div>
            <pb/>

            <div>
                <head>
          <persName>Constantini Laurentii</persName> Commentariolum de
                        <persName>Clementino Vannettio</persName> Equite.</head>
            </div>
            <pb/>

            <div>
                <p>
          <quote>Amo quidem effuse ... iudico tamen, et quidem tanto acrius, quanto magis
                        amo.</quote>
        </p>
                <p>
          <persName>C. Plinius Caecilius</persName> L. VI. epist. XXV. ad
                        <persName>Servianum</persName>.</p>
            </div>
            <pb n="3"/>

            <div>
                <head>
          <persName>Blanchae Laurae Saibantiae Vannettiae</persName> Matri Maestissimae
                        <persName>Constantinus Laurentius</persName> salutem.</head>
                <p>Clementini unici Filii tui, optimi et litteratissimi viri imaginem si minus
                    expressam saltem adumbratam, quam legens ipsa cognosces, tibi, quae illum in tuo
                    gremio educasti, ex cuius ore virtutem et doctrinam pariter cum lacte suxerat,
                    dicatam volo. Quod duabus potissimum de caussis facere constitui, vel quia is,
                    quem laudo, a te fuit procreatus, vel quia is, qui <pb n="4"/>scribit, ab eo
                    ipso eruditus fuit, de quo scribit. Nam si quid est in me ingenii aut aliqua
                    scribendi facultas aut humaniorum litterarum aliquis veluti gustus et ratio, id
                    omne Filio tuo, quocum XX. ipsos annos familiarissime vixi, et quem adhuc lugeo
                    semperque lugebo, acceptum refero. Quare si haec percurrens boni quidpiam forte
                    invenies, id Filio tribue, qui me tamdiu studiorum suorum et consiliorum omnium
                    voluit esse consortem; si qua vero offendes (offendes autem multa), quae tibi
                    minime probabuntur, ea virium mearum imbecillitati adscribe. Malui enim
                    indisertus quam ingratus videri. Vale teque Filii immortalitate dignissimi
                    recordatione sustenta.</p>
                <p>
          <placeName>Roboreti</placeName>
                    <date>IX. Cal. Maii anno MDCCXCV</date>.</p>
            </div>
            <pb n="5"/>

            <div>
                <head>De <persName>Clementino Vannettio</persName>.</head>
                <p n="1">
          <persName>Clementinus Felix Vannettius</persName>, equestri genere natus, Roboretanus fuit.
                    Pater eius <persName>Iosephus Valerianus</persName> Senas adolescentulus studiorum caussa missus,
                    posteaquam in patriam rediit, Tuscam linguam praecipue coluit. Cuius quidem rei
                    cum praeclara specimina tum soluta, tum ligata oratione in lucem prodierint, non
                    est, cur diutius in eo laudando immoremur. Is duxit uxorem <persName>Blancam Lauram
                    Saibantiam</persName>, nobili prognatam genere, quam <persName>Hieronymus Tartarottus</persName>, Criticus et
                    poeta noster, omni liberalis doctrinae genere ita expolivit, ut digna fuerit,
                    quae in plures <country>Italiae</country> Academias cooptaretur. Ex his igitur tam praeclaris
                    doctisque parentibus natus est <persName>Clementinus Felix</persName>, de quo scribere ordimur.
                    Pater, qui Lentorum Societatem instituerat, mature decessit filiumque, qui
                    decimum annum ingressus erat, matri moriens commendavit. Haec, prout ipsa amabat
                    litteras, iis artibus, quibus aetas <pb n="6"/>puerilis ad humanitatem informari
                    solet, filium erudiendum curavit. Educatus est autem in domo <persName>Francisci Saibantii</persName>
                    avunculi sui, eruditissimi viri, apud quem mater ipsa habitabat, eosdemque
                    habuit magistros, quibus nos ipsi postea usi sumus, <persName>Iosephum Maderninium</persName> et
                    <persName>Gothardum Festum</persName>, Sacerdotes <placeName>Roboretanos</placeName>, quorum alter Grammaticen, alter
                    Rhetoricen in hoc Gymnasio et privatim magna cum lauda tradiderunt. Erant in
                    <persName>Festo</persName> multae litterae, latinae linguae non vulgaris peritia et omnis
                    antiquitatis mira cognitio. Itaque magistri fama et celebritate impulsi multi
                    nobiles adolescentes eius operam expetebant, qua, si uterentur, magnos se atque
                    uberes ex studiis fructus capturos esse confidebant.</p>
                <p n="2">Cum igitur frequentes ad Saibantium venirent atque una cum <persName>Vannettio</persName>
                    instituerentur, dici vix potest, quantum eos suo exemplo incitaret. Qui cum
                    clarius exsplendesceret, quam ut generosi condiscipuli aequo animo ferre
                    possent, brevi factum est, ut ab iis non amplius condiscipulus, sed potius
                    magister haberetur. Cum igitur ea, quae illi tradebantur, celeriter arriperet ac
                    tantum in lingua latina profecisset, ut XI. annos <pb n="7"/>natus et epistolas
                    ad amicos sine erratis scriberet et <persName>Tursellinum</persName>, <persName>Muretum</persName> aliosque similes non
                    intelligere solum, verum etiam in Rhetoricis exercitationibus imitari
                    didicisset, aggressus est sub idem tempus D. Ignatii Loiolae vitam tusce
                    interpretari. Quo facto, cum <persName>Maffeii</persName> stilum in succum ac sanguinem convertisset
                    eiusque scribendi ratio ei mirum in modum placeret, XII. annos natus caepit ipse
                    postea de <persName>D. Gothardi</persName> vita maffeiano stilo scribenda cogitare. Quod et
                    praestitit. Nam sequenti anno (qui aetatis eius XIII. numeratur) <persName>D. Gothardi</persName>
                    vitam contexuit. Quae, ut a puero scripta, magnam de eius ingenio admirationem
                    apud omnes, qui eam legerunt, concitavit. Verum, cum iam ei Festus non rivulos,
                    sed verae latinitatis purissimos fontes monstrare cuperet, ei <persName>Plauti</persName> <persName>Terentiique</persName>
                    Fabulas exponere instituit. Quibus rebus cum adolescentuli ingenium mirifice
                    caperetur variosque ac verissimos hominum mores peritus magister in illis fictis
                    personis ostenderet, tantos brevi in his priscae linguae scriptoribus progressus
                    fecit, ut non solum difficiliora loca recte intelligeret, verum etiam longos
                    sane commentarios in <persName>Plautum</persName> <persName>Terentiumque</persName>, <pb n="8"/>nullo adiuvante,
                    conficeret. Cuius rei luculentum specimen Venetiis editum extat.</p>
                <p n="3">Iam vero cum <persName>Plauti</persName> ac <persName>Terentii</persName> non vocabula solum aut dicendi modos, verum
                    etiam rerum vim, personarum mores, formam ac quasi naturalem cuiusque notam
                    apprime teneret, ad comoediam scribendam, quam Lampadariam vocavit, animum
                    adiecit. Qua composita fabula, etsi propter aetatis imbecillitatem (hanc enim,
                    cum annum XV. ageret, scripsit) multa in ea erant, qua ipse postea improbaret,
                    tamen qui eam docti homines studiosius perpenderunt, non poterant non admirari
                    adolescentis ingenium, qui ea aetate tam difficile atque arduum opus non sine
                    magna laude conatus esset. Cum igitur in humanioribus litteris tantum
                    profecisset, ut magistro non egeret atque in dies melius latine scriberet et de
                    rebus ipsis verius et tutius iudicaret, quam ut illa aetas ferre posset, annos
                    natus XVII. in Lentorum Academiam a patre institutam ingenii specimine exhibito
                    a Censoribus est adscitus; atque in proximo conventu, omnibus plaudentibus,
                    latinum sermonem habuit. Qui cum <persName>Plauti</persName> ac <pb n="9"/>
          <persName>Terentii</persName> stilo scriptus
                    omnino esset, sodales, qui aderant, risum tenere non poterant, puerulum prisca
                    illa comicorum lingua recitantem audientes.</p>
                <p n="4">Hic, etsi tantos in latina lingua labores exhauserat, illum tamen omnis
                    romanae eloquentiae fontem nondum cognoverat. Quare cum avunculus Saibantius <persName>M.
                    Tullium Ciceronem</persName> ei dono dedisset eumque hortaretur, ut illi totum se traderet,
                    paruit ille avunculi vel monitis vel hortationibus, itaque M. Tullii lectione
                    subito captus fuit, ut illum nunquam postea de manibus deposuerit. Cum igitur
                    adolescentis ingenium tulliana ubertate et copia magis magisque quotidie
                    aleretur stilumque ad eius exemplum exerceret, tantum profecit, ut ex eo non
                    solum dicendi elegantiam, ad quam adspirabat, verum etiam recte de rebus ipsis
                    iudicandi facultatem sibi comparaverit. Caeterum cum iam ab ineunte aetate
                    litteras ad amicos scriptitare consuevisset, quarum extat volumen unum ab eo,
                    cum annum XI. ageret, scriptarum, atque ad id scripturae genus nescio qua
                    impellente naturae vi traheretur, lectitabat epistolas <persName>Ciceronis</persName> ad familiares
                    sic, ut earum, quas ad <persName>Atticum</persName> misit, <pb n="10"/>lectione satiari non posset.
                    In iis enim nativam illam latinae linguae elegantiam et quotidiani sermonis
                    familiaritatem sibi potissimum perspicere videbatur. Itaque et ipse cum ad
                    amicos litteras daret, Tullianum stilum exprimere conabatur. Quod illi quam
                    feliciter successerit, vel ex iis epistolis, quae hoc volumine continentur,
                    licet existimari. Nam adeo eleganter et polite scriptae sunt, ut nemini videar
                    iniuriam facere, si eas cum <persName>Manutii</persName> et <persName>Mureti</persName> epistolis comparandas putem.</p>
                <p n="5">Docebat publice eo tempore <placeName>Oeniponti</placeName> <persName>Ioannes Baptista Graserius</persName> acutissimo
                    vir ingenio, latinis et tuscis litteris expolitus atque ita natura comparatus,
                    ut latinam elegiam aut epigramma aut epistolam aut satiram aut oden saepe
                    funderet ex tempore. Is cum patre <persName>Valeriano</persName> familiariter usus esset ortumque
                    filii poetica vaticinatione, quae postea vera evasit, celebrasset, filium ipsum
                    per litteras latine ad eum scriptas admonebat, quibus ex fontibus praeclara illa
                    ac nobilis philosophia cum dicendi elegantia coniuncta peteretur. Itaque a
                    <persName>Graserio</persName> impulsus <persName>Ciceronis</persName> philosophica aliosque eius generis scriptores
                    assidue pervolutavit. <pb n="11"/>Haec tamen cum ageret, a stilo ne unguem
                    quidem recedebat. Nam horas matutinas semper in scribendo consumpsit. Verum cum
                    tum in urbe nemo esset, cuius opera in humanioribus studiis uti posset, ut
                    philosophicis et mathematicis disciplinis imbueretur, in pagum, qui Saccus
                    appellatur, ad Athesim positum se conferebat ibique usus est harum rerum doctore
                    <persName>Clemente Baronio</persName>, philosopho nobilissimo et nostrarum rerum scriptore
                    diligentissimo. Verum cum his rebus tantum tribueret temporis, quantum supererat
                    humanioribus litteris, ad quas ipsa eum natura furtim trahebat, Philosophiae et
                    Geometriae magna cum laude confecto curriculo in veterum latinorum studio
                    assiduaque latine scribendi consuetudine diu multumque conquievit.</p>
                <p n="6">Neque ex eo tempore ullos unquam habuit magistros neque praeter G<persName>othardum
                    Festum</persName>, quem usque ad annum XIV. magistrum adhibuit, in humanioribus litteris
                    alio doctore usus est. Quod quidem indicium est magni cuiusdam ingenii et maxime
                    excellentis naturae, cum imparatus a magistris ea nullo adiuvante didicerit,
                    quae alii in magnis urbibus nati et doctorum in omni <pb n="12"/>genere virorum
                    copia affluentes longo vix tempore didicerunt. Itaque hic plus se libris et
                    solitudini quam hominibus et turbae debere merito gloriari poterat. Cognita
                    adolescentis doctrina et eleganter scribendi facultate, cum annum ageret
                    secundum et vicesimum, omnibus suffragiis creatus est Roboretanae Academiae a
                    Secretis. Cui muneri adeo satisfecit, ut nullus conventus haberetur, quin de
                    rebus, quae ad Academiam pertinerent, non modo diligenter, verum etiam ut alter
                    Zanottus oppido eleganter referret. Quod satis declarant latini illi Sermones,
                    quos per aliquot annos in conventibus ad Academicos habuit, qui postea in lucem
                    prodiere Ticini tertioque volumine eorum, quae vir clarissimus <persName>Iosephus Zola</persName>
                    collegit, quaeque Ecclesiastica Bibliotheca inscripsit, continentur.</p>
                <p n="7">Ediderat iam inde ab anno MDCCLXXII. <persName>Hieronymus Tiraboschius</persName> Historiae
                    Litterariae volumen illud, in quo de Martialis poesi homo italus iudicavit. Hoc
                    iudicium <persName>Thomas Serranus</persName>, <persName>Valentinus</persName>, utpote homini Hispano parum honorificum,
                    cum valde improbaret, deque ea re <persName>Francisci Malfatti</persName>, Mathematicarum rerum <pb n="13"/>scientia praestantissimi (is <persName>Vannettii</persName> consobrinus fuit) impulsu
                    epistolam latinam <persName>Vanettio</persName> dedisset, in qua sententiam suam contra <persName>Tiraboschium</persName>
                    defendebat, <persName>Vannettius</persName>, qua erat poetarum latinorum intelligentia, <persName>Tiraboschii</persName>
                    iudicium propugnandum suscepit ac bene longa latina epistola Serrani sententiam
                    evertere conatus est. Quae epistola edita est Ferrariae anno MDCCLXXVI. Erat eo
                    tempore <persName>Vannettius</persName> annos natus XXII. neque adhuc quidquam in lucem emiserat.
                    Itaque haec epistola, sive stili elegantiam sive rationum pondus sive rerum
                    ordinem sive poesis intelligentiam sive iudicii firmitatem consideres, tantis
                    laudibus tota Italia celebrata est, ut in adolescente tantam latine scribendi
                    facultatem cum tanta rerum cognitione et ingenii acumine coniunctam omnes
                    admirarentur. Huic epistolae respondit satis verbose <persName>Serranus</persName>, quem postea
                    <persName>Alexander Georgius</persName> Venetus in XII. Vol. Ephemer. Mutin. acriter refutavit.</p>
                <p n="8">Erat sub idem tempus <persName>Vannettius</persName> cum Avunculo Triumvir Gymnasio Roboretano
                    procurando. Itaque magistrorum rogatu <persName>M. Tullii</persName> epistolarum novum delectum
                    instituit; atque ut harum epistolarum ab eo <pb n="14"/>selectarum explicatio
                    minimum difficultatis apud tyrones haberet, brevissima in eas scholia ac M.
                    Tullii vitam corneliano stilo scriptam, quae tanti viri absolutam imaginem
                    exhiberet, praeterea adiecit. Neque tamen ea re contentus fuit. Nam cum bonarum
                    artium studiis et nostrorum adolescentium utilitati prospicere vellet, illud
                    etiam curavit, ut ipsis Magistris praecepta quaedam proponeret, quae rectam ac
                    solidam docendi rationem demonstrarent, quam in ipso ludo, ne ulla barbaries
                    discipulorum animos infuscaret, sequerentur. Quae quidem praecepta adeo probata
                    fuerunt, ut a pluribus expeterentur iisque alia quoque Gymnasia exitu satis
                    felici uterentur. Quare sibi ea in animum induxit publici iuris facere ac Ticini
                    in Zolae Collectaneis typis excusae reperiuntur.</p>
                <p n="9">Vivebat tunc temporis Ferrariae apud <persName>Christianum Bevilaquam</persName> una cum
                    <persName>Francisco Malfatto</persName> ibidem Mathesis professore <persName>Alexander Georgius</persName> Venetus. Is
                    erat ex eorum hominum numero sane exiguo, qui dono quodam naturae ad omnia summa
                    nati videntur. Nam praeter linguae latinae aliarumque complurium singularem
                    peritiam <pb n="15"/>erat etiam in eo liberalium artium et maximarum rerum satis
                    ampla cognitio. Huius igitur in intimam familiaritatem iam inde ab anno
                    MDCCLXXV. venit <persName>Vannettius</persName>, captus hominis suavissimis moribus et singulari
                    doctrina. Itaque cum talium virorum amicitia per litteras, quae ultro citroque
                    ac saepissime mittebantur, quotidie augeretur ac disputationes quaestionesque
                    modo de humanioribus litteris, modo de rebus divinis haberent, dici vix potest,
                    quantopere eorum ingenia ad bonarum artium studia excolenda incitarentur. Ei rei
                    indicio est volumen illud latinarum epistolarum, quod post <persName>Georgii</persName> mortem
                    evulgavit <persName>Vannettius</persName>. Quibus in epistolis ea quoque pervulgata quaestio
                    reperitur de linguae latinae usu, de qua summa animorum contentione ab utraque
                    parte pugnatum est. Cum enim <persName>Georgius</persName> ingeniosa ac perbella latina epistola ad
                    <persName>Vannettium</persName> data multis iisdemque firmis argumentis ex <persName>Alembertio</persName> petitis
                    docuisset hodie bene latine scribi non posse, aegre id tulit <persName>Vannettius</persName>; cumque
                    sibi sic persuasisset se maiorem posse sibi gloriam comparare, si latine quam si
                    tusce scriberet, ne a sperata latine scribendi gloria discederet, longissimam
                        <pb n="16"/>epistolam concinnavit, in qua illud defendebat, veterem illum
                    latinum sermonem nobis duntaxat, hoc est, italis hominibus, effingere imitando
                    licere. Quam quidem quaestionem diiudicavit postea <persName>Tiraboschius</persName>, isque Italorum
                    caussae favere visus est. Alia multa tum ab illis tali modo per litteras
                    agitabantur.</p>
                <p n="10">Verum haec laetitia illis minus fuit diuturna. Nam cum <persName>Georgius</persName> propter
                    studiorum intemperantiam aegrotare coepisset sanguinemque excreasset, anno
                    MDCCLXXIX. magno bonarum artium damno in ipso aetatis flore diem obiit supremum.
                    Huius immaturam mortem graviter sane atque acerbe, ut par erat, tulit
                    <persName>Vannettius</persName>. Itaque tot officiorum memor dulcissimum amicum laudare instituit.
                    Nam eo ipso anno commentarium edidit, in quo <persName>Georgii</persName> ingenium, interiores
                    litteras multiplicemque doctrinam, virtutes suavissimosque mores adeo eleganter
                    est persecutus, ut non minus amicum quam se ipsum ab oblivione hominum
                    vindicaverit. Quam quidem ad rem circumfertur egregium sane <persName>Raymundi Cunichii</persName>
                    epigramma, qui Homeri Iliadem Virgiliana maiestate <pb n="17"/>est latine
                    interpretatus. Est autem, si bene memini, eiusmodi: <quote>
            <lg>
                            <l>Quod vitam eximii scripsti, Vannette, Georgi,</l>
                            <l>Ille tuo vivet clarus ab ingenio;</l>
                            <l>Vives tu clarus simul eximiusque ferere</l>
                            <l>Scriptor et eximius cultor amicitiae.</l>
                        </lg>
          </quote> Coniecit autem in idem volumen nonnullas utriusque epistolas,
                    in quibus apparet incorrupta quaedam latini sermonis integritas.</p>
                <p n="11">Est etiam <persName>Adami Clusoli</persName> pictoris et non illitterati hominis latine scripta
                    laudatio, in qua cum multa de Pictura satis implicata et difficilia disserat,
                    explicet, describat, satis profecto declaravit Vannettius se non minus penicillo
                    quam calamo pingere didicisse. Est autem ita polite et presse scripta, ut prope
                    perfectam in ea latine scribendi maturitatem agnoscas. <persName>Graserii</persName> itidem
                    doctissimi hominis et poetae valde boni extat commentariolum, in quo eius
                    indolem, mores, ingenium, studia, vitae vicissitudines ita nitide et copiose est
                    complexus, ut eius scribendi ratio hoc in genere tanquam perfectissimum exemplar
                    merito a doctissimis hominibus habeatur.</p>
                <p n="12">Venerat forte anno MDCCLXXXVIII. sub autumni tempus <persName>Roboretum Caleoster</persName>
                        <pb n="18"/>ac magna undique ad eum quotidie languentium multitudo
                    confluebat. Cum enim de <persName>Caleostro</persName> mira quaedam praedicarentur, illudque
                    inprimis, nullum esse morbum aut tam inveteratum aut tam periculosum, quem
                    adhibitis peculiaribus quibusdam remediis funditus non extirparet, neque
                    deessent, qui rem ita esse putarent, <persName>Vannettius</persName> hominis fraude et malitia
                    cognita, quomodo eius fucatam medicae artis prudentiam insectaretur, coepit
                    cogitare. Libellum igitur confestim exaravit, quem liber memorialis de <persName>Caleostro</persName>
                    inscripsit, in quo ea exposuit, quae <persName>Caleoster Roboreti</persName> per eos dies egerat. Est
                    autem latinis verbis scriptus eo ipso stilo, quo sacri Historici de Christo
                    loquentes usi sunt. Quare cum propter stili novitatem avide legeretur ab
                    omnibus, describeretur atque innumera eius exempla per <country>Italiam</country> atque adeo trans
                    alpes circumferrentur multaque, ut fit, in iis menda irrepsissent, quae auctoris
                    sententiam omnino mutarent, quo omnis illa varietas tolleretur, consilium libri
                    edendi coepit. Qui quidem liber tantis laudibus exceptus fuit, ut in alias
                    linguas mox fuerit conversus. Etsi igitur hoc libro hominem probe exagitasset
                    eiusque malas <pb n="19"/>artes palam fecisset sic, ut iam <persName>Caleoster</persName> omnibus
                    derisui esset, tamen non deerant, qui huiusmodi scribendi rationem improbarent,
                    quod existimarent divinis libris tali imitatione iniuriam fieri. Verum cum verba
                    tantum dicendique modos inde sumpsisset (quod cuilibet scriptori facere fas
                    est), sententiarum vero, quibus divinum verbum continetur, rationem habuisset,
                    nulla certe reprehensione dignus videtur. Caeterum hoc libro maxime gloriari
                    solebat idque nos ipsi saepius audivimus neque se postea quidquam scripturum
                    confidebat, quod tantopere sibi probaretur.</p>
                <p n="13">Atque haec ex iis, quae latine scripsit, praecipue habuimus, quae
                    enumeraremus. De quibus etsi cuivis, qui ea legerit, liceat iudicare, tamen
                    quoniam illi ad manum aliquando fuimus ipsumque vel scribentem vidimus vel
                    recitantem saepissime audivimus, non erit abs re alienum illius scribendi
                    rationem et quasi formam figuramque dicendi, quae fuerit, exponere, ut ii, ad
                    quos eius scripta nondum devenerint, intelligant, quantos ille in latina lingua
                    progressus fecisset. Cum igitur iam inde ab adolescentulo, ut vidimus, latine
                        <pb n="20"/>scriptitare consuevisset neque ullum diem praetermitteret, quin
                    aliquid scriberet, <persName>Tulliique</persName> verissimam illam sententiam semper in ore haberet
                    stilum esse optimum dicendi effectorem ac magistrum, diligenter loquendi laudem
                    mature admodum est consequutus. Quod quam difficile sit, ii iudicabunt, qui in
                    eodem laudis genere desudarunt. Caeterum nullum ponebat verbum nullamque dicendi
                    formam, quae non ad veterum scriptorum normam exigeretur. Ea vero erat in
                    proprietate quaerenda verborum cura, ut iis, quae rem ipsam proprie
                    demonstrarent, uteretur efficeretque, ut nulla neque in sententia ambiguitas
                    neque in verborum iunctura perturbatio neque in verbis ipsis existeret
                    obscuritas. Iam vero grandior factus cum se totum <persName>M. Tullio Ciceroni</persName> caeterisque
                    aureae aetatis scriptoribus expoliendum tradidisset, incredibile dictu est, quam
                    lautam non verborum modo, verum etiam rerum sibi copiam comparaverit. Erat eius
                    sermo limatus et subtilis, verborum delectu elegans, compositione aptus,
                    facultate copiosus; in epistolis, quarum multa volumina scriptitavit, argutus et
                    facetus. Cumque <persName>Tullianam</persName> formam exprimere conaretur, excitabatur <pb n="21"/>homo promptus atque exercitatus ab illa ubertate ingenii et dicendi vel lepore
                    vel copia. Itaque tantum urbanitatis et latinae facundiae habent eius epistolae,
                    ut paene Attico stilo scriptae esse videantur. Quod quidem ex hoc ipso
                    epistolarum libro, quem tibi exhibemus, poteris nullo negotio iudicare.</p>
                <p n="14">Quod vero ad laudationes attinet, quibus amicos post mortem celebravit,
                    etsi a nobis unamquamque earum referentibus aliquid dictum est, tamen hic in
                    universum quaedam dicere constituimus, ut appareat eum in dissimili genere non
                    dissimilem laudem esse consequutum. Qui has igitur laudationes legerit, sic
                    habeat ipsum in scribendo non usque eo amicitiae indulsisse, ut si quid, quod
                    ipsi minime probaretur, inesset, tacendum putaret. Historicum igitur cum ageret,
                    ea, quae sentiebat, dicebat libere, ut ex <persName>Deblasio</persName> praesertim, <persName>Clusolo</persName> et
                    <persName>Graserio</persName> licet pluribus locis existimari. Hominem enim, quantus ille esset,
                    exprimere conabatur, ut, qui legerent, eius virtutes imitarentur, vitia si qua
                    inessent, effugerent. Verum hic de stilo quaerimus, non de rebus ipsis.
                    Adolescens cum esset, sequutus <pb n="22"/>est praecipue in hoc scribendi genere
                    <persName>Cornelium Nepotem</persName>, ita tamen, ut quaedam etiam ad <persName>M. Tullii</persName> rationem
                    inspergeret. Quod ex <persName>Federicottio</persName> et <persName>Deblasio</persName> apparet. Alia <persName>Clusoli</persName> et <persName>Graserii</persName>
                    ratio est. In his inest quidam latinitatis lepos et maturitas; comprehensio
                    etiam et ambitus ille verborum erat magna ex parte mutatus. Neminem potissimum
                    sequebatur, verum ex <persName>Nepote</persName>, <persName>Cicerone</persName>, <persName>Tacito</persName> <persName>Suetonioque</persName> proprium stilum
                    propriumque colorem sibi effinxerat effeceratque, ut non amplius aliorum
                    imitator, sed sui similis esse videretur. Quo in genere quid natura in eo
                    efficere potisset, videtur experta. Nam cum optimos quosque latinos scriptores
                    pervolutasset eorumque diversas voluntates ac proprios colores investigasset,
                    tam versatili est usus ingenio, ut in ipsius potestate positum videretur eius
                    scriptoris, quem imitari cumque vellet, vim ac rationem exprimere. Ei rei, ut
                    alia praetermittam, argumentum sit Liber memorialis, quem de <persName>Caleostro</persName>
                    conscripsit, in quo ita divinorum librorum stilum figurasque dicendi imitatus
                    est, ut iis similius nihil omnino scribi possit. Haec tam praeclara naturae dona
                    artis atque industriae <pb n="23"/>adiumentis perpetuo auxit excoluitque. Quare
                    minime mirum videri debet, si eum cum <persName>Fr. Zanotto</persName> et (quo etiam amico est usus)
                    <persName>Caccianimico Palcaiano</persName> aliisque eiusdem nominis scriptoribus conferendum putem.
                    Haec idcirco a me prolata sunt, ut quivis perspicere possit, quibus veluti
                    vestigiis ac gradibus ad tantam latine scribendi laudem pervenerit.</p>
                <p n="15">Neque vero usque eo fuit latine linguae deditus, ut patrium sermonem
                    negligeret. Nam etsi ab ineunte aetate veterum Romanorum studium nunquam
                    intermiserat, tamen cum <persName>Georgius</persName> primum, postea <persName>Xaverius Bettinellius</persName> aliique
                    amici eum hortarentur, ut patriam quoque linguam coleret, cumque ei
                    ostendissent, si hac uteretur, et facilius et tutius gloriae suae consultum iri,
                    consilium paullatim mutavit et tusco sermone scribere instituit. Neque tamen hac
                    una lingua post hac utebatur. Nam identidem latine quoque scriptitabat, ne de
                    ea, quam sibi magno labore comparaverat, latine scribendi facultate aliquid
                    imminueret. Itaque, ut ex eius scriptis cognosci potest, usque ad extrema vitae
                    suae tempora semper cum latinis tusca coniunxit. Scriptitabat <pb n="24"/>igitur
                    fere quotidie tusce; recentiores Italos nec semper probatissimos legebat, cum
                    veteres illos dicendi magistros et doctores nondum penitus inspexisset. Verum in
                    hoc postea prospera est usus fortuna. Nam cum <persName>Iosephus Pederzanius</persName> tuscae
                    linguae peritissimus ad ipsos eius linguae fontes eum revocare non cessaret,
                    paruit ille amici monitis totumque se <persName>Danti</persName>, <persName>Petrarchae</persName>, <persName>Boccaccio</persName> et <persName>Casae</persName>
                    caeterisque probatissimis scriptoribus tradidit. Quos quidem scriptores cum
                    diurna nocturnaque manu versaret, eo brevi pervenit, ut diligentissimus et
                    tuscus omnino scriptor haberetur. Nec tamen deerant, qui vel invidia vel harum
                    rerum imperitia ipsum reprehenderent, quod antiqua quaedam verba inculcaret ac
                    nimis religiose antiquorum scripta exprimere conaretur. Caeterum cum eorum, quae
                    tusce scripsit, non una sit ratio neque idem dicendi genus ubique sit sequutus,
                    duae veluti aetates in ipso sunt distinguendae. Nam quae ab anno MDCCLXXVI.
                    usque ad annum MDCLXXXVI. scripsit, etsi ea erant limata atque ab omni orationis
                    vitio ita aliena, ut vix quidquam melius desiderares, vetere illo tamen colore
                    et gustu, qui eorum <pb n="25"/>scriptorum, qui Saeculo XIII. vel XV.
                    scripserunt, est maxime proprius, magna ex parte carebant. Ea tamen, quae hoc
                    intervallo scripsit, a multis, qui veterem nostrum sermonem vel stulte oderunt
                    vel calide contemnunt, magis vidi probari, quam ea, quae postea ad veterum
                    scriptorum normam elaboravit.</p>
                <p n="16">Edidit igitur huius generis solutae atque volubilis orationis, qua
                    recentes Itali utuntur, sane non pauca, inter quae ea, quae hic subiungemus,
                    magis excellunt. <persName>Caii Plinii Caecilii</persName> epistolas cum saepe in manus sumeret neque
                    id faceret, quo elegantius latine scriberet (nam in eo <persName>Ciceronem</persName> potissimum
                    sequebatur), verum ut animum admirabili quadam iucundarum sententiarum varietate
                    et copia pasceret, eiusdem <persName>Plinii</persName> amore captus, quo latinae linguae ignari tam
                    praeclaris rebus uterentur, bene multas eius epistolas in patrium sermonem
                    convertit eleganter omnino atque expolite, quae in actis Vicetinis et
                    Mutinensibus reperiuntur. Has igitur epistolas cum interpretaretur multaque, ut
                    fit, quae ad <persName>Plinium</persName> pertinerent, adnotaret, venit ei in mentem ipsius <persName>Plinii</persName>
                    laudationem contexere. Quod egregrie praestitit <pb n="26"/>parvo illo quidem,
                    sed aureo libello, quem <persName>Mariae Annae Clusolae</persName>, nobilissimae ac lectissimae
                    foeminae, dicavit; in quo libro ea, quae ad <persName>Plinii</persName> suavissimos mores, studia
                    domesticaque negotia pertinerent, ita accurate est persequutus, ut cum eo
                    vixisse videatur. In pago, qui Saccus dicitur, ad Athesim prope Roboretum
                    C<persName>asparus Baronius Cavalcabovius</persName> pictoriae artis gloria flouerat sic, ut inter
                    praecipuos illius aetatis pictores celebraretur. Is cum iam inde ab anno
                    MDCCLIX. esset mortuus neque suarum laudum ullum praeconem habuisset, <persName>Vannettius</persName>
                    eius vitam tabulasque praecipuas uno volumine describendas suscepit. Quo in
                    libro usus est modo gravi, modo molli et florido dicendi genere, simplici etiam
                    et candido. In tabularum vero descriptionibus fuit praecipuus; res enim ipsas
                    subsequitur ac describit sic, ut paene oculis cerni videantur. Ex quo satis
                    apparet, quanta fuerit <persName>Vannettius</persName> in iis rebus intelligentia. Caeterum quantum
                    ipse quoque in pictura valeret, postea dicemus. Multa alia ad eandem rationem
                    scripsit, quae referremus, nisi meliora potioraque haberemus.</p>
                <pb n="27"/>
                <p n="17">Nam quae ex eo tempore edidit, ex quo se veterum nostrorum scriptorum
                    imitationi tradiderat, ea praecipua quadam laude digna videntur. Quo in genere
                    ea numerantur, quae de <persName>Hieronymi Tartarotti</persName> Roboretani poesi scripsit, cum
                    selecta quaedam eiusdem carmina ederet. Ea etiam, quae de recta studiorum
                    ratione in usum Gymnasii nostri confecerat, ea ipsa laude non carent. Hac eadem
                    tusce omnino scribendi diligentia usus tria illa volumina elucubravit, in quibus
                    tam multa et praeclara de <persName>Q. Horatio Flacco </persName>disseruntur. Quae volumina cum
                    inclitae illi Academiae, cui apud Etruscos patriae linguae cura commissa est,
                    maxime probata fuerint, plura a nobis de iis commemorari non est necesse. Illud
                    satis erit dicere in his tantum ingenii, subtilitatis, iudicii et humanioris
                    doctrinae reperiri, ut affirmare non dubitem eos, qui <persName>Horatium</persName> intus et in cute
                    cognoscere cupiunt, a nullo alio libro tantum praesidii atque adiumenti
                    habituros, quantum ab hoc uno; ita enim de quibusdam, qui tusce <persName>Horatium</persName> sunt
                    interpretati, disserit, ut, dum eorum errata colligit, <persName>Horatii</persName> sententias bene
                    multas erudite exponat iisque novam <pb n="28"/>afferat lucem. De iis vero, qui
                    <persName>Horatium</persName> ipsum apud Italos in sermonibus praecipue et epistolis imitari conati
                    sunt, adeo perite tractat, ut, quae posuit, non ab alio proficisci potuerint,
                    nisi ab eo, qui et in Horatii scriptis esset diu et multum volutatus et ipse in
                    eodem poesis genere excellens iure haberetur. Plura de hoc opere dici possent,
                    si ipsum persequi esset instituti nostri.</p>
                <p n="18">Dialogos quoque ad numerum fere XIV. scripsit. In his imitatus est
                    <persName>Lucianum</persName> et <persName>Erasmum Roterodamum</persName>. Res, quae in iisdem exponuntur, non unius sunt
                    generis. Aliae in litterarum studiis, aliae versantur in moribus. In omnibus
                    autem exagitat quaedam hominum vitia, virtutes extollit. Hi sunt enucleate et
                    subtiliter scripti habentque dicendi genus aptum rebus et personis; ridiculo
                    magnas plerumque secat res. Ex quibus praecipue colligitur, quantum in ea
                    Philosophiae parte, quae de vita et moribus agit, profecisset. Habebat hoc a
                    natura, ut, quid rectum, quid non, in aliis notaret. <persName>Plauto</persName> ac <persName>Terentio</persName> se in ea
                    re plurimum debere fatebatur, cum in eorum fabulis iam inde ab adolescentia
                    reconditas <pb n="29"/>hominum cupiditates callide animadvertere consuevisset.
                    Quare nemo erit, qui, cum hos dialogos legerit, idem non affirmet omnia in iis
                    salse admodum et cum aliquo aculeo dicta reperiri. Venio nunc ad eam epistolam,
                    quam paullo ante mortem evulgavit, quae gravissimam sane de recto perversoque
                    Philosophiae usu in religionis negotio quaestionem continet. Est autem plena
                    dignitatis, plena religionis, plena subtilis sanctissimaeque doctrinae;
                    elegantius item et mollius scripta quam caetera. Eam igitur, si vis, lege et
                    iudica. Fuit haec tanquam Cycnea doctissimi et religiosissimi hominis <quote>vox
                        et oratio, quam quasi expectantes post eius interitum</quote> in eius domum
                    veniebamus. Vix enim duobus ab illo edito opere diebus <quote>illud
                        immortalitate dignum ingenium, illa humanitas, illa virtus <persName>Vannettii</persName> in ipso
                        aetatis flore morte extincta subito est</quote>, antequam trium praecipue
                    doctissimorum Pontificum, ad quos eius epistolae exemplaria transmiserat,
                    sententiam intelligere potuisset. <quote>O fallacem hominum spem fragilemque
                        fortunam et inanes nostras contentiones, quae in medio spatio saepe
                        franguntur et corruunt et ante in ipso cursu obruuntur, quam portum
                        conspicere potuerunt!</quote>
        </p>
                <pb n="30"/>
                <p n="19">Ex his igitur, quae commemoravi, tusce ab eo scriptis, etsi satis eius
                    scribendi rationem habemus cognitam, tamen quid in eo potissimum sequi soleret,
                    breviter, si potero, exponam. Verba diligenter eligebat neque ullum ponebat,
                    nisi ex probatissimis scriptoribus depromtum; ea vero ita numerosa
                    comprehensione devinciebat, ut nihil non ad rationem et tanquam ad artem
                    redigeret. Priscis, sed parce, admodum utebatur, quod putaret tali modo maiorem
                    auctoritatem orationi conciliari. Itaque erat eius scribendi accurata et sine
                    molestia diligens elegantia. Quo fiebat, ut eam scribendi licentiam, quam hodie
                    plerique sequuntur, gallica et peregrina verba loquendique formas sane absurdas
                    in nostrum sermonem transferentes, contemneret atque etiam, quoties se ei
                    occasio offerebat, acriter exagitaret. Quod eius scripta legentibus saepius
                    occurret. Neque tamen in cura verborum adhaerescebat sic, ut rerum cognitionem
                    aut ordinem aut rationum vim ac pondus negligeret. Nam eius omnis in verbis
                    diligentia ac prope sollicitudo huc denique redibat, ut rem ipsam proprie
                    demonstaret, sic, ut neque esset aut in disserendo <pb n="31"/>obscurus aut in
                    rebus ipsis probandis confirmandisque minus, quam vellet, paratus. Itaque rerum
                    cognitionem cum elegantia dicendi perpetuo coniunxit.</p>
                <p n="20">Sed iam tempus est, ut de eius in Poesi studio ac facultate pauca dicamus.
                    Quam acute, quam vere de latinis poetis et senserit et scripserit, cum ex multis
                    rebus, tum ex eo libro, quem iam inde ab adolescentia de <persName>Martialis</persName> Poesi in
                    Serranum scripsit, perspici potest. Quantum vero valeret in detegendis
                    cognoscendisque poeticae elocutionis vitiis, argumento est acutissima illa tusca
                    epistola, quam <persName>Caroli Rosminii</persName> Equitis civis et amici sui rogatu scripserat,
                    quam postea <persName>Rosminius</persName> ipse in libro de <persName>Ovidii</persName> vita ab se elegantissime et
                    accuratissime scripta in vulgus edidit. Caeterum latinos omnes poetas <persName>Vannettius</persName>
                    non legerat solum, verum etiam memoria prope tenebat atque excellenter
                    pronunciabat. Iam vero cum ipse acri ac fervido esset ingenio atque ad hominum
                    mores notandos natura proclivior, in <persName>Horatii</persName> lectione ac studio, cui simillimus
                    multis rebus erat, diu multumque versatus est. Neque vero huius studii ac
                    laboris laude caruit. Namque <persName>Horatii</persName> <pb n="32"/>vi, sententiarum gravitate et
                    succo plenus ad eius exemplum epistolas bene multas et sermones aliquot tusca
                    lingua in eo genere probatissimos composuit. De quibus illud unum satis erit
                    affirmare, a bonis harum rerum aestimatoribus dignos fuisse habitos, qui cum
                    Chiabrerae, Gozzii Ianuariique sermonibus compararentur. Itaque non deerant
                    litterati homines, qui <persName>Vannettium</persName> italum <persName>Horatium</persName> appellarent. In quo summus
                    profecto evasisset, si hoc agere voluisset. Verum cum ad omnia natus esset,
                    fiebat, ut consilium saepe repente mutaret animumque eo intenderet, quo eum
                    mentis quidam ardor et impetus subinde rapiebat. Itaque, prout ferebat occasio,
                    ad alia poesis genera trahebatur. Inprimis vero Lyricen adamavit multaque
                    <persName>Anacreontis</persName> more effudit, multa ad <persName>Casae</persName> exemplum italica epigrammata confecit,
                    quae partim iam in manibus sunt, partim in adversariis asservantur. Nonnulla
                    quoque Bernium imitatus scripsit, quae illi feliciter admodum successerunt. Ad
                    obscaenos amores nunquam est delapsus. Ludicra interdum, quibus vel se vel
                    amicos oblectaret, versibus tractabat sic, ut nullum inde periculum pudicitiae
                        <pb n="33"/>crearetur. Erat enim castisssimis moribus. Neque is tam videri
                    quam esse studuit. Quare magnam in ea re laudem est consequutus, cum et
                    iocularia caneret et mores minime laederet. Plura de eius in poesi facultate
                    dicerem, nisi separatim ea de re aliquid edere constituissem. </p>
                <p n="21">Picturam, qua puer praeter modum delectari solebat, etiam excoluit
                    habuitque non ignobilem pingendi magistrum. Excellebat autem in ea parte, quae
                    campos resque, quae ibidem oculis percipiuntur, exhibet. Amoeniora naturae loca
                    quae essent, probe intelligebat ac interdum blandissimos ad aspectum situs ex
                    tempore haematita adumbrabat. Adolescens cum esset, coloribus oleo dilutis
                    tabulas bene multas pinxit, in quibus mira apparet harum rerum intelligentia.
                    Quae tamen maxime laudantur, sunt, qua haematitis singulos colores reddentibus
                    pinxit, in quibus tanta cernitur mollitudo et frondium levitas, ut vento agitari
                    videantur. Varia praeterea arborum genera satis feliciter et vere internoscebat.
                    Amoenissima maximeque simplicia ac prope nova loca eligebat. Coloribus utebatur
                    floridis iisdemque delicatis resque ipsas a se invicem distinctas <pb n="34"/>ac
                    separatas verissime exhibebat. Proxima densis umbris undique referta
                    efficiebant, ut satis callida colorum diminutione res ipsae disiunctissime
                    positae mollissimo transitu viderentur. Extant etiam quaedam eius diagrammata,
                    quae multo labore ac non vulgari umbrarum lucisque permixtione graphice
                    elaboraverat. Hominum etiam vivorum imagines valuit in exiguum angustumque
                    concludere, quarum festivam copiam amicorum vultum quam simillime referentium
                    habuit, iisque domum suam exornavit. Quibus rebus fiebat, ut et bonus tabularum
                    aestimator, egregius pictor atque optimus magister et esset et haberetur.</p>
                <p n="22">Nemo fortasse alius habuit aut plures aut meliores amicos. Cum enim
                    intelligeret, quantum adiumenti positum esset in amicitia doctorum hominum ad
                    litteras recolendas et celebrandas, magnum eorum numerum sibi comparaverat.
                    Habebat autem in unoquoque studiorum genere optimos lectissimosque. Itaque inter
                    se omnia communicabant ac verissima de rebus ipsis iudicia per litteras
                    exquirebant. Et vero in adolescentia praesertim hominum latine eleganter
                    scribentium amicitiam est consectatus. Itaque <pb n="35"/>primum illi cum
                    Graserio, de quo iam superius mentionem fecimus, magna atque arcta necessitudo
                    fuit, cui, cum <placeName>Oeniponti</placeName> esset, per decem ipsos annos litteras sine ulla
                    intercapedine dedit, et <persName>Graserius</persName> ipse nihil omnino scribebat, quod non illi
                    ultro committeret. Nactus est postea <persName>Alexandrum Georgium</persName> Venetum, cum quo,
                    quamvis de facie nunquam novisset, ita familiariter vixit, ut omnia sibi
                    vicissim concrederent. Verum hi tulerunt tantae familiaritatis fructum. Nam
                    utrosque post mortem ita laudavit <persName>Vannettius</persName>, ut eius nomina, dum litterae
                    manebunt, nunquam sint intermoritura. <persName>Deblasium</persName> praeterea, Rhetorem valde
                    probatum, praeceptorem olim meum, quem honoris caussa nomino, <persName>Hieronymum
                    Federicottium</persName>, <persName>Iulium Turattium</persName>, poetas Roboretanos, verissimis laudibus
                    celebravit. Ex quo quidem intelligi debet, quantum esset ad eos homines
                    laudandos, in quibus aut singulares quasdam virtutes perspiceret aut aliquid
                    modo inesset boni, natura proclivior.</p>
                <p n="23">Poetas quoque bene multos coluit, in his praecipue <persName>Xaverium Bettinellium</persName>,
                    <persName>Vincentium Montium</persName>, <persName>Hippolytum Pindemontium</persName>, <persName>Equitem Hierosolymitanum</persName>, <pb n="36"/>et <persName>Aloysium Pellegrinium</persName>. Quibus omnibus ita utebatur, ut nullus
                    fere tabellarius discederet rediretve, quin aut ipse ad eos scriberet aut
                    litterarum aliquid ab eis acciperet. Verum cum se totum postremo vitae tempore
                    patriae linguae non excolendae solum, verum etiam augendae tradidisset (nam
                    eorum, qui hetruscae linguae Florentiae praesident, rogatu antiquissimos quosque
                    scriptores diligenter pervolutarat, et voces bene multas variasque earum
                    significationes antea minime cognitas in unum collegerat, quae omnia in lucem
                    prodibunt), eos potissimum sibi conciliaverat, quos in ea re plurimum valere
                    arbitrabatur. Itaque <persName>Iosepho Pederzanio</persName>, nostrae linguae peritissimo (quem, quod
                    natura ad id poesis genus ferebatur, quod a Bernio nomen invenit, Bernium
                    appellare consueverat), <persName>Antonio Caesare Philippiano</persName> Veronensi, qui omnes fere
                    <persName>Horatii</persName> odas fusiori quodam ambitu circuituque verborum Petrarchae stilo et
                    lingua est interpretatus, familiarissime est usus. Graviorum quoque Virorum quam
                    plurium et maximarum rerum scientia et muneris dignitate praestantium amicitias
                    sibi comparavit. In quibus satis erit enumerare lumen illud atque <pb n="37"/>ornamentum Christianae Reipublicae Cardinalem <persName>Garampium</persName>, cuius hortatu <persName>Pio VI.</persName>
                    Pontifici Maximo e Germania redeunti et Roboreti apud <persName>Horatium</persName> Piccinium
                    pernoctanti, ea, quae ediderat, <persName>Vannettius</persName> cum quadam verecundia obtulit.
                    Gratulatus est magnus ille Pontifex optimo adolescenti ac benigne exceptum haud
                    brevi colloquio dignatus est. Pontifici itidem Tridentinorum eidemque Principi
                    <persName>Petro Vigilio Tunnio</persName> carus in primis fuit. Tenuit praeterea sibi devinctos <persName>M.
                    Zagurium</persName> primo Cenetensium, postea Vicentinorum Pontificem, eundemque egregium
                    scriptorem, Hippolytum Bevilaquam doctissimum sanctissimumque senem, <persName>Hieronymum
                    Tiraboschium</persName> Historicum, qui duo nuper sunt mortui, <persName>Iosephum Zolam</persName> divinarum
                    rerum cognitione praestantissimum et <persName>Gregorium Fontanam</persName>, civem suum,
                    Mathematicarum rerum in Ticinensi lyceo professorem et multiplici reconditaque
                    doctrina expolitissimum. Hos igitur aliosque eiusmodi amicos diligentissime
                    colebat atque ab eis ipse vicissim celebrabatur. Plures docti homines eius
                    amicitiam expetiverunt, quam ille nemini denegavit. In praecipuas Italiae
                    Academias ultro adscitus fuit. Nusquam fere peregrinatus est. <pb n="38"/>Nam
                    bis <placeName>Veronam</placeName> se contulit, semel <placeName>Mantuam</placeName>, quo <persName>Xaverium Bettinellium</persName> dulcissimum
                    amicum inviseret. Ad quem plures extant Vannetti epistolae quam <persName>Ciceronis</persName> ad
                    <persName>Atticum</persName>. Neque alias vidit praeterea urbes, nisi semel tantum Venetias. Hic cum
                    totam fere vitam in otio litterario consumpsisset, septimo postquam decubuerat
                    die lateris dolore, consumptus est hoc anno MDCCLXCV. Idibus Martiis, cum annos
                    XL. et IV. ipsos menses vixisset. Elatus est postridie lugentibus omnibus
                    bonis.</p>
                <p n="24">Statura fuit iusta, subcurvis humeris, lato collo, vividis oculis
                    nigrisque, capillo itidem nigro pravoque naso, vultu rubicundo hilarique, clara
                    et canora voce. Hic, quoad vixit, perpetuo vitae sine ulla offensione cursu usus
                    est. Qui quidem etsi fortunae bonis abundaret neque alios praeter matrem secum
                    haberet propinquos, tamen ita se gessit, ut neque se unquam insolentius iactarit
                    neque quidquam sibi deesse passus sit, quod ad vitae dignitatem splendoremque
                    pertineret. Uxorem, quo liberius vacaret litteris, duxit nunquam. Rei domesticae
                    curam matri omnem commisit. Nulli eius beneficentia, qui aliqua re indigeret,
                        <pb n="39"/>defuit. Me adolescentulum in suam clientelam recepit, domi suae
                    complures annos aluit, docuit omnique officiorum genere complexus est. In
                    pauperes mira usus est liberalitate. Neminem dimisit, quin ei aliquid daret.
                    Saepe domo cum pecunia exiens, inanis redibat. Magistratus cum ei propter
                    dignitatem paterent, petiit nunquam, ea gloria contentus, quam ex litteris
                    capiebat. Habuit tria praedia, Murianum, Iserianum et Suburbanum. In Muriano
                    habitavit nunquam. Iserianum et Suburbanum propter situs amoenitatem aerisque
                    salubritatem potissimum adamavit. Itaque maiorem anni partem ruri libenter
                    degebat eoque litteratos homines sibique amicos invitabat retinebatque apud se;
                    fierique studebat et communicando et monendo vicissim doctiores. Revivescere ac
                    beatus sibi esse videbatur, cum ex urbe ei rus evolare licebat. Erat in hac
                    quoque re <persName>Horatio</persName> persimilis, cuius villam, in Iseriano ipse cum esset, ex
                    Poetae carminibus pinxerat versibusque descripserat, quam <persName>Ioannes Galvagnius</persName>
                    Roboretanus ab se caelo expressam honori <persName>Andreae Rubbii</persName>, eximii bonarum artium
                    aestimatoris, dedicaverat. Habebat autem <pb n="40"/>in Suburbano Sacellum
                    affabre aedificatum bonisque tabulis excultum, quod summa colebat religione;
                    cumque in eo sacrum fieret, ei quotidie interfuit, nisi qua graviori caussa aut
                    valetudine impediretur. Ab eorum hominum consortio, qui minus recte de religione
                    sentirent, semper abhorruit. Eorum vero, qui pietate doctrinaque praestarent,
                    amicitiam inprimis sectatus est. Existimabat enim parvi admodum faciendam esse
                    doctrinam, si religione destitueretur. Quare ipse sacrae doctrinae magnam copiam
                    ex divinis libris, quos diebus praecipue festis pio cum animi sensu legebat,
                    sibi comparavit; rerumque divinarum disputationes, quae illustres essent, ex <persName>D.
                    Thomae</persName> aliisque melioris notae libris, nullo monstrante, adolescens cognovit.
                    Qua quidem in re quantum valeret, indicio est is liber, quem paulo ante mortem
                    evulgavit. </p>
                <p n="25">Quid dicam de pietate in matrem, quam usque ad extremam senectutem filio
                    adhuc superstitem eo, qui filium decebat, amore est prosequutus? Avunculum vero
                    suum Saibantium, antiquis moribus hominem et antiquitatis rerumque nostrarum
                    peritissimum, cuius in domo, cum in Urbe esset <pb n="41"/>(etsi ipse plures et
                    satis commodas laxioresque haberet), perpetuo vixit, maxime est veritus. In
                    tanta vitae severitate non ei tamen deerat hilaritas et comitas. Erat enim
                    natura facetus. Quare cum in circulum venisset, saepe et libenter iocabatur, sic
                    tamen, ut neque mores neque religionem unquam offenderet. Operam suam in
                    litteris nemini denegabat. Itaque nullus fere dies abibat, quin aut
                    commendatitias litteras aut epigramma aut inscriptionem aut quid simile aliorum
                    rogatu scriberet. Amicorum etiam exterorum scripta, quae illi permittebantur,
                    summa fide et diligentia saepius emendabat. Quibus rebus fiebat, ut omnibus
                    merito esset carissimus. Quo extincto cognitum est, quantum huic civitati
                    deesset vel ornamenti vel dignitatis. Mihi certe tanto Patrono atque amico
                    dulcissimo praeter omnem expectationem orbato et gravissimo eius casu perculso
                    tantus iniectus est moeror, ut, cum unum aliquod grati animi officium erga ipsum
                    subito extare cuperem, dolore impeditus id non ante praestare potuerim, quam
                    longinquitas temporis dolorem ipsum aliqua saltem ex parte minuerit. Haec
                    scribere voluimus, quod ipsi omnibus fere <pb n="42"/>eius rebus interfuimus,
                    quodque cum eo XX. ipsos annos familiarissime viximus.</p>
            </div>
            <pb/>

            <div>
                <p>In Typographeo Cominiano <date>VI. Calend. Iun. Anno MDCCXCV</date>.</p>
            </div>

        </body>
    </text>
</TEI>