<TEI xmlns="http://www.tei-c.org/ns/1.0">
    <teiHeader>
        <fileDesc xml:id="casletano-a-carmen">
            <titleStmt>
                <title>Carmen salutatorium ad omnes coelestes Hierusalem cives, &amp; in memoriam diei ipsis dedicati, conscriptum, versio electronica</title>
                <author key="casletano01">
                    <name xml:lang="it">Casletano, Andrea</name>
                    <date when="1592">obiit 1592</date>
                </author>
            <editor>Schaffenrath, Florian</editor>
            <respStmt>
                <resp>Hanc versionem electronicam curavit</resp>
                <name>Johanna Luggin</name>
            </respStmt>
            </titleStmt>
            
            <editionStmt>
                <edition>Digital text provided by the editor</edition>
            </editionStmt>
            
            <extent>145 versus</extent>
            
            <publicationStmt>
                <p>Croatica et Tyrolensia: Tyrolis Latina <date>September 2014</date>
        </p>
            </publicationStmt>
            
            <sourceDesc>
                <biblStruct>
                    <monogr>
                        <author>Casletano, Andrea</author>
                        <title>Carmen salutatorium ad omnes coelestes Hierusalem cives, &amp; in memoriam diei ipsis dedicati, conscriptum</title>
                        <imprint>
                            <pubPlace>Brixen</pubPlace>
                            <date when="1570">1570</date>
                        </imprint>
                    </monogr>
                </biblStruct>
                <bibl>Trento, Biblioteca del Seminario teologico, 3595237  Trentino Zset :ggYm 3.38.17</bibl>
            </sourceDesc>
        </fileDesc>
        
        <profileDesc>
            <creation>
                <date when="1570" period="15xx_3_third">1570</date>
            </creation>
            <textClass>
                <keywords scheme="time">
                    <term>Das 16. Jh. bis zum Tod Erzherzog Ferdinands II. von Tirol (1595)</term>
                </keywords>
                <keywords scheme="genre">
                    <term>Dichtung</term>
                </keywords>
            </textClass>
        </profileDesc>
   
        <revisionDesc>
            <change>
        <date>2015-02-03</date>
                <name>Johanna Luggin</name>
            </change>
        </revisionDesc>
    </teiHeader>
    
    <text>
        <body>
            <div>
            <head>Carmen salutatorium ad omnes coelestes Hierusalem cives, <expan resp="viaf6913774">et</expan> in memoriam diei ipsis dedicati, conscriptum. Andrea Casletano, Authore. 
                <placeName>Brixinae,</placeName> apud Donatum Faetium.
                <date>Anno, M.D.LXX.</date>
        </head>
      </div>
            <div>
        <pb/>
            <l>Ludovico Madrutio</l>
            <l>S. R. E. Cardinali amplissimo.</l>
            <l>Cardineo uenerande gradu, quo stellifer axis</l>
            <l> Vertitur, <expan resp="viaf6913774">et</expan> gemini machina vasta poli,</l>
            <l>Consule quo gaudet coelestis clauiger aulae,</l>
            <l> Claudere sydereas <expan resp="viaf6913774">et</expan> reserare fores.</l>
            <l>Accipe Diuorum laudes, passumque laborem,</l>
            <l> Quo coeli aeternas promeruere domos.</l>
            <l>Illorum dum gesta leges partosque tryumphos,</l>
            <l> Accedet laudi pars quoque magna tuae:</l>
            <l>Nam pietatis uitae, studio quos iungit eodem,</l>
            <l> Coniungunt meritis, <expan resp="viaf6913774">et</expan> pia fata suis.</l>
      </div>
      <pb/>
            
            <div>                
            <head>Carmen salutatorium ad omnes coelestes Hierusalem cives <expan resp="viaf6913774">et</expan> in memoriam diei ipsis dedicati, conscriptum. Andrea Casletano, Authore.</head>
            <l>Salve festa dies omni uenerabilis aeuo,</l>
            <l>Annua deuoto renouas quae gaudia mundo,</l>
            <l>Sanctorum coeli procerum, gentisque beatae</l>
            <l>Quae colit aeternas sedes stellantis Olympi.</l>
            <l n="5">Vos etiam pariter coetus saluete piorum</l>
            <l>Foelices animae, quibus est in secula cuncta,</l>
            <l>Parta salus, nulloque aeuo peritura uoluptas.</l>
            <l>Tuque adeò ante omnes salue Sanctißima Virgo,</l>
            <l>Virgo atque alma parens, quae terras, astra, fretumque,</l>
            <l n="10">Saluifico recreas partu: tibi militat omnis</l>
            <l>Coelicolum chorus, <expan resp="viaf6913774">et</expan> condigno assurgit honore.</l>
            <l>Te castae matres, nuptae, innuptaeque puellae</l>
            <l>Concelebrant, tu stella maris, portusque salutis,</l>
            <l>Tu spes fida hominum, tu uitae porta perennis.</l>
            <l n="15">Angelicae gentis salue ueneranda potestas,</l>
            <l>Innumeraeque acies, <expan resp="viaf6913774">et</expan> quaecunque aethere in alto</l>
            <l>Militia est: uos cum furiis immanibus actus</l>
            <l>Lucifer, Arctoum pertenderet impius axem</l>
            <l>Scandere, <expan resp="viaf6913774">et</expan> in septem solium transferre Triones,</l>
            <l n="20">Fida manus Domino mansistis, <expan resp="viaf6913774">et</expan> aethere toto</l>
            <l>Cum sociis pulsum coegistis ad ultima terrae</l>
            <l>Cedere, <expan resp="viaf6913774">et</expan> inferni tristes habitare lacunas.</l>
            <l>Vos rerum ipse parens lectos ad iußa ministros</l>
            <l>Semper habet, uos illi aeterno aßistitis aeuo:</l>
            <l n="25">Vos genus humanum magno dignamini amore,</l>
            <l>Illius curamque agitis, uos nostra Tonanti,</l>
            <l>Offertis uota atque preces: uos omnia contra</l>
            <l>Monstra Stygis, saeuosque Erebi defenditis hostes.</l>
            <l>Saluete Patriarcharum antiquißima proles,</l>
            <l n="30">Quae nullo compulsa metu, non legibus ullis,</l>
            <l>Inter oues patrio tantum te more tenendo,</l>
            <l>Iustitiae obseruans ultrò, rectique, Deique,</l>
            <l>Duxisti innocuos, uitae sine crimine soles.</l>
            <l>Tuque Prophetarum salue uenerabilis ordo,</l>
            <l n="35">Et pleni aethereo Diuini flamine uates.</l>
            <l>Vos quoque iustitiam, <expan resp="viaf6913774">et</expan> magnas uentura per urbes</l>
            <l>Regibus intrepidè, populisque potentibus olim</l>
            <l>Dixistis; uos cum primi ob commissa Parentis</l>
            <l>Atria clausa forent nobis foelicia coeli, </l>
            <l n="40">Nullaque maerentes afflaret gratia terras.</l>
            <l>Venturum melius seclum cecinistis, <expan resp="viaf6913774">et</expan> annos,</l>
            <l>Cum pater aeternus, ueteris tandem immemor irae,</l>
            <l>Mitteret ex alto natum, qui carcere caeco</l>
            <l>Damnatum mortale genus, laethoque perenni,</l>
            <l n="45">Morte sua eripiens reserato inferret Olympo.</l>
            <l>Concilii superum salue uenerande Senatus,</l>
            <l>Bis seni Haeroes, quos ordine legit ab omni</l>
            <l>Ipse Deus, uitaeque habuit testesque laborum.</l>
            <l>Vos uerum Christi cultum trans ultima claustra</l>
            <l n="50">Oceani, trans Auroram, Boreamque niualem,</l>
            <l>Sparsistis: uos sacro impletis dogmate mundum,</l>
            <l>Et uasto quicquid complectitur aequore Neraeus.</l>
            <l>Vos quando suprema dies illuxerit orbi,</l>
            <l>Aduenietque Deus iudex, <expan resp="viaf6913774">et</expan> Martia rauco</l>
            <l n="55">Mugitu coelum quatiens tuba, cuncta repentè</l>
            <l>Humana eliciet patefactis ossa sepulchris,</l>
            <l>Tunc celsas suprà nubes residebitis ipsi</l>
            <l>Sublimes; omnes populi tunc uestra subibunt</l>
            <l>Arbitria, <expan resp="viaf6913774">et</expan> totum magni censebitis orbem.</l>
            <l n="60">Matryrio foelix salue preclara iuuentus,</l>
            <l>Et quicunque necem pro Christi nomini paßi.</l>
            <l>Vos caput innocuum, <expan resp="viaf6913774">et</expan> uitam nil tale merentem,</l>
            <l>Vltrò obiecistis morti uirtutis amore.</l>
            <l>Non uos mille domant caedes, non dira furentum</l>
            <l n="65">Verbera, non regum uultus: uos omnia forti</l>
            <l>Pectore uicistis; uos per discrimina mille,</l>
            <l>Vos per mille neces, gladios, flammasque rotasque,</l>
            <l>Suplicii, <expan resp="viaf6913774">et</expan> quicquid Pluton Phlegetonte sub imo</l>
            <l>Impius exercet, coeli penetratis ad arces.</l>
            <l n="70">Claustrorum saluete Patres, Monachique uerendi, </l>
            <l>Et quicunque piè uastas coluistis Heremos.</l>
            <l>Vos illustre genus, clarosque è regibus ortus,</l>
            <l>Vos agros, aedes, natos, dulcesque parentes</l>
            <l>Vltrò linquentes ad inhospita regna ferarum,</l>
            <l n="75">Migrastis, capti regni coelestis amore.</l>
            <l>Non illic Tyrio saturatae murice uestes,</l>
            <l>Non ampla è Phario surgentia marmore saxa,</l>
            <l>Non regum luxus, <expan resp="viaf6913774">et</expan> opimae copia mensae</l>
            <l>Cognita erant uobis: at parua sorte beatis</l>
            <l n="80">Arcebant pluuias calamo contecta palustri</l>
            <l>Antra, <expan resp="viaf6913774">et</expan> nocturnum praebebant saxa cubile,</l>
            <l>Pellebantque famem, collectae in montibus herbae.</l>
            <l>Saluete egregium coeli decus, <expan resp="viaf6913774">et</expan> pia mundi</l>
            <l>Lumina, doctrina clari, uitaque probati:</l>
            <l n="85">Scripturae uobis sacrae cognoscere fas est</l>
            <l>Magna mynisteria, <expan resp="viaf6913774">et</expan> nostrae argumenta salutis.</l>
            <l>Vobis concedunt Musae sua munera fandi</l>
            <l>Ambrosiaeque fluunt, facundo è pectore rores.</l>
            <l>Vos contra Haereseon pestes, contraque luporum,</l>
            <l n="90">Effrenem rabiem Christi tutamini ouile.</l>
            <l>Vos eius populis quae ducat semita coelo</l>
            <l>Virtutisque uiam, <expan resp="viaf6913774">et</expan> magni praecepta Tonantis</l>
            <l>Panditis, <expan resp="viaf6913774">et</expan> uero formatis pectora cultu.</l>
            <l>Virginei saluete chori, castaeque puellae.</l>
            <l n="95">Vos dulces regum amplexus, thalamosque iugales</l>
            <l>Spreuistis: uos mortales exosae Hymineos</l>
            <l>Coelesti sponso, formamque animumque sacrastis.</l>
            <l>Nunc agnum choreas interque interque canentum</l>
            <l>Milia, quo se cunque refert commitamini euntem.</l>
            <l n="100">Illi uirginea canitis dum cantica uoce,</l>
            <l>(Cantica quae rapidas ualeant mulcere procellas)</l>
            <l>Aptatis capiti uiolas, <expan resp="viaf6913774">et</expan> florida serta,</l>
            <l>Quae non acris Hyems mordet, non Syrius urit,</l>
            <l>Ast ullo sine fine manent, sine fine uirescunt.</l>
            <l n="105">Saluete aeternum pariter, saluete piorum,</l>
            <l>Innumeri populi, quos prima ab origine mundi,</l>
            <l>Elegit Deus, <expan resp="viaf6913774">et</expan> coeli super astra uocauit.</l>
            <l>Non mihi si centum donet facundia linguas,</l>
            <l>Non si omnes Musae faueant, cunctosque recludant</l>
            <l n="110">Parnaßi fontes, <expan resp="viaf6913774">et</expan> largae flumina uocis,</l>
            <l>Vel minimam ualeam uestram percurrere laudem,</l>
            <l>Vsque adeò humanam fugiunt ea gaudia mentem, </l>
            <l>Maxima quae Dominus uobis sine finibus aeui</l>
            <l>Conceßit. Nunc quod superest dum uestra quotannis</l>
            <l n="115">Orgia, <expan resp="viaf6913774">et</expan> aeternos memores renouamus honores:</l>
            <l>Respicite ò tandem terras, miserasque querelas,</l>
            <l>Vt iam uera fides pietasque refrixerit omnis:</l>
            <l>Vndique relligio uariè concussa laboret:</l>
            <l>Vt ferus, <expan resp="viaf6913774">et</expan> nostro nunquam satiabilis hostis</l>
            <l n="120">Sanguine, Turcarun spirans immanè Tyrannus</l>
            <l>Ingruat, <expan resp="viaf6913774">et</expan> captis intentet uincula collis.</l>
            <l>Illius aspectus tum nuper Pannonis ora, </l>
            <l>(Dum sibi fatali subiecit Marte Segettum)</l>
            <l>Horruit, <expan resp="viaf6913774">et</expan> trepidis uagus Ister substitit undis.</l>
            <l n="125">Nec satis est miseros altrici pellere terra,</l>
            <l>Iam fera bella mari feruent, furit aequore toto</l>
            <l>Mauors, <expan resp="viaf6913774">et</expan> tectae latitant sub claßibus undae.</l>
            <l>Non tamen ille diu spoliis gauderet opimis</l>
            <l>Christiadum, nec enim sic illis uiuida uirtus</l>
            <l n="130">Languet: sunt ualida, <expan resp="viaf6913774">et</expan> rigidum spirantia Martem </l>
            <l>Pectora, quae ualeant sceleratam perdere Lunam,</l>
            <l>Sanctaque trans Tanaim, rapidi trans ostia Tygris</l>
            <l>Figere signa Crucis: uerum discordibus armis</l>
            <l>Inter se dum bella fouent, dumque omnia turbat</l>
            <l n="135">Vulneribus faecunda suis, semperque renascens</l>
            <l>Haereseon pestis, crescit nostra ille ruina.</l>
            <l>Sic ueneranda fides cui seruiit Hesper, <expan resp="viaf6913774">et</expan> Ortus</l>
            <l>Angusto contracta gyro, uix oßibus haeret.</l>
            <l>Vos quorum nunc festa pio renouamus honore,</l>
            <l n="140">Syderei proceres populis succurrite uestris,</l>
            <l>Iratumque piis precibus placate Tonantem,</l>
            <l>Aspiciat tandem pacato numine terras</l>
            <l>Sit modus irarum, meritae sit denique paenae.</l>
            <l>Ipsa repubescat pietas: Discordia longè</l>
            <l n="145">Exulet: <expan resp="viaf6913774">et</expan> longae succedant saecula pacis.</l>
            <l>Finis.</l>
            </div>
        </body>
    </text>
</TEI>