<TEI xmlns="http://www.tei-c.org/ns/1.0">
    <teiHeader>
        <fileDesc xml:id="leopold-ch-philosophia">
            <titleStmt>
                <title>Philosophia historica de montibus, versio electronica</title>
                <author key="leopold01">
                    <name xml:lang="dt">Leopold, Christoph</name>
                    <date precision="high">1679–1748</date>
                    <name key="vian01">Vian, Christian</name>
                    <date precision="medium">1690-1759</date>
                </author>
                <editor>Steixner, Roland</editor>
                <respStmt>
                    <resp>Hanc versionem electronicam curavit</resp>
                    <name>Johanna Luggin</name>
                </respStmt>
            </titleStmt>
            <editionStmt>
                <edition>OCR-digitized document, corrected</edition>
            </editionStmt>
            <extent>76 paginae</extent>
            <publicationStmt>
                <p>Croatica et Tyrolensia: Tyrolis Latina<date>April 2015</date>
        </p>
            </publicationStmt>
            <sourceDesc>
                <bibl>ULBT, 30414</bibl>
                <bibl>Steixner, Roland (Hg.) : Philosophia historica de montibus : 
                    eine Dissertationsschrift der Universität Innsbruck aus dem Jahr 1713. 
                    Text, Übersetzung, Kommentar, Wien 2009.</bibl>
            </sourceDesc>
        </fileDesc>
        <profileDesc>
            <creation>
                <date when="1713" precision="high">1713</date>
            </creation>
            <textClass>
                <keywords scheme="time">
                    <term>Von der Gründung der Universität bis zur Aufhebung des Jesuitenordens (1773)</term>
                </keywords>
                <keywords scheme="genre">
                    <term>Philosophie und Naturwissenschaft</term>
                    <term>Disputation</term>
        </keywords>
            </textClass>
        </profileDesc>
        <revisionDesc>
            <change>
                <date>2015-05-18</date>
                <name>Johanna Luggin</name>
            </change>
        </revisionDesc>
    </teiHeader>
    
    <text>
        <body>
            <div>
                <head>Philosophia Historica de Montibus,
                    Quam
                    in Caesareo-Archiducali Universitate <placeName ref="003">Oenipontana</placeName>
                    Auctore et Praeside
                    Padre <persName key="leopold01">Christophoro Leopold</persName>
                    <name ref="004">Societatis Iesu</name>, Philosophiae Professore
                    Ordinario et nunc Decano
                    Academicae Concertationi
                    proposuit
                    Dominus <persName key="vian01">Christophorus Vian</persName>,
                    Fasciensis Tyrolensis,
                    Philosophiae Baccalaureus et Metaphysicae Studiosus
                    <date>Mense Iunio, Anno MDCCXIII</date>.
                    <placeName ref="003">Oeniponti</placeName>, Typis Heredis <persName>Jacobi Christophori Wagner</persName>, Caesareae
                    Aulae Typographi.</head>
      </div>
            <div>
                <head>Perillustri ac Magnifico Viro
                    Domino <persName>Ioanni Baptistae
                        de Mairn</persName>, Nobili de Mairsfeld,
                    Sacri Romani Imperii Equiti,
                    celsissimi ac reverendissimi Sacri Romani Imperii Principis
                    et Archiepiscopi <placeName ref="002">Salisburgensis</placeName> Consiliario Aulico
                    Nec non Inclitorum <placeName ref="001">Austriae</placeName> Statuum
                    uti et totius Ordinis Secretario
                    et Reverendissimi Status Dominorum Praelatorum Syndico.
                    Domino ac Patrono suo Gratioso
                    Praesentes Studii Philosophici Fructus
                    Maximae Gratitudinis ac Debitae
                    Observantiae
                    ergo
                    Dominorum Alumnorum novissimus
                    <persName>Christophorus Vian</persName>, Maierianus
                    <placeName ref="003">Oeniponti</placeName> in Domo <persName>Sancti Nicolai</persName>
                    Alumnus.</head>
      </div>
            <div type="praefatio">
        <head>Praefatio</head>
            <p>Ultimum est humanae curiositati commune, ut, quae quam maxime remota sunt a sensibus,
                nihilominus labore indefesso scrutetur. Contra vero illa negligat, quae oculis sese
                quotidie obiciunt, acsi considerationem studiumque ea tantum mererentur, quae in
                interioribus sacrariis natura clausit. Quid obvium magis conspectui est quam montes
                per geocosmum dispersi, qui tot vocibus invitant ad sui considerationem, quot
                vertices et cacumina attollunt supra terram? Nihilominus magnus est illorum numerus,
                qui vitam et aetatem consumunt in naturae rimandis mysteriis, ad quae tamen alius
                quam per intellectum accessus non conceditur. Eorum vero longe minor est, qui montes
                obiectum existiment studio ac meditatione dignum philosophica. Meliori apud nos loco
                montes sunt, quos cum Hebraeorum adolescentum trias in flammis gloriosa ad
                concinendas Supremo Conditori laudes invitare olim non dubitaverit, haud a re nos
                facturos iudicavimus, si notissimas has globi terrestris partes etiam hodie in
                theatrum adduceremus philosophicum. Ceterum neminem offendat brevitas. Historiam
                enim scribimus philosophicam, quae pro more paucis multa complectitur, stilo, uti
                placuit, temperantiore, ne horrorem conciperet delicatus temporum nostrorum genius,
                cui ipsa etiam displicet veritas, quae ornatu caret. An igitur benevolos oculos
                speraret philosophia absque cultu incidens? Scilicet ubique serviendum est tempori,
                quo vivimus, immo potius, qui lucubrationis nostrae scopus est Temporis Potentissimo
                Conditori, ad cuius fruendam contemplationem tot scalae suppeditantur, quot iuga
                praecelsa montes offerunt, in quibus, quo magis e terrenis vallibus remoti
                consistimus, eo propinquiores sumus patriae, ad quam in civitate supra montem
                positam continuo anhelamus.</p>
            <note place="bottom" resp="editor">ultimum] ultium Druck.</note>
      </div>
            <div type="approbatio">
        <head>Approbatio Theologica</head>
            <p>Libellus hic mole sua parvus grande complectitur arcanum, dum iuxta verae fidei
                tramitem montium naturam, originem, pretiosos partus ac cimelia subtili iudicio
                ingeniose perscrutatur et amoeno stilo mira eruditione condito revelat, unde publica
                luce omnino dignum censer.</p>
            <p>
          <persName>Ludovicus Michon</persName> <name ref="004">Societatis Iesu</name> Sanctae Theologiae Doctor Professor Ordinarius et
                nunc Decanus</p>
      </div>
            <div>
        <head>Approbatio Philosophica</head>
            <p>Historica haec Philosophia de Montibus elegantissimo stilo concinnata mole quidem
                parva, magnam tamen variamque eruditionem ac doctrinam exhibet. Dignissima proinde,
                quae lucem publicam aspiciat.</p>
            <p>
          <persName>Martinus Otto</persName> <name ref="004">Societatis Iesu</name> Philosophiae Professor Ordinarius loco Decani</p>
      </div>
            <div type="quastio" n="I">
        <head>QUAESTIO I.</head>
            <head>An montes fuerint cum mundo creati, an primum post diluvium enati?</head>
            <p n="I"> Historiam de Cosmopoeia seu mundi opificio scripturus <persName>Moses</persName>, in principio, inquit,
                creavit Deus caelum et terram. Quae verba in sensu tam stricto accipiunt Sanctus
                Basilius et Eugubinus, ut existiment nomine terraa intellegi debere omne, quidquid
                vel intra vel supra illam spectabile est, ut adeo terram montibus asperatam primo
                statim creationis momento prodiisse affirment. Quam opinionem declarasse videtur
                Regius Propheta illis Psalmi 103 verbis. Abyssus sicut vestamentum amictus eius,
                super montes stabunt aquae, quasi dicat initio terram velut amictam et opertam
                fuisse aquis tantae altitudinis, ut etiam montium sublimitatem superaverint, more
                scilicet sacris vatibus usitato, qui non raro per tempus futurum explicant, quae
                multis retro annis, immo saeculis contigerunt.</p>
            <p n="II">Altera opinio priori extreme opposita non tantum montes terrae concreatos fuisse
                negat, sed insuper contendit nullum glaebae terrestris tumorem vel in montis vel
                altioris cuiusdam collis formam surrexisse ante annum mundi conditi 1657, quo
                scilicet decrescentibus aquis universalis cataclysmi excavata tellus partim in
                profundas valles subsidere, partim in saxolos gibbos erigi coepit. Et suffragari
                videtur ratio. Nam cum Sacrae Historiae conditor Moses tam accurate recenseat,
                quidquid ab Omnipotente Architecto per sex dies fuit productum, certe non absque
                historicae veritatis iniuria montes omisisset, quorum admiranda fabrica et
                constitutio non minus ad ornatum quam necessitatem utilitatemque totius mundi
                sublunaris quam plurimum conferre experientia quotidiana testatur.</p>
            <p n="III"> Inter geminas istas de montium exortu opiniones, uti prior admodum probabilis
                Sacrisque Litteris multum conformis est, sic altera tam procul abludit a veritate,
                ut ne levem quidem illius speciem habere videatur, ut infra pluribus ostendetur. 
                Neque ullum momentum habet ratio pro paradoxa hac opinione adducta. Plurima quippe
                sunt, quae spectabile hoc universum vel pulchritudine exornant velut insulae a Divo
                Ambrosio <quote>maris monilia</quote> nuncupatae vel utilitate fovent uti metalla ab ignibus
                subterraneis excoctas aut necessitate servant ceu venti et flumina, quorum tamen
                genesin Moses vel omnino non explicat aut certe satis obscure refert. Quodsi quis
                propterea eorum exordium non ad mundi initium, sed ad sera usque diluvii tempora
                reicere contendat, nae ille et necessitatem ignorat naturae et solum se opponit
                torrenti scriptorum ac interpretum, quorum tamen auctoritatem hac in parte nemo
                facile deserit, nisi qui se solo contentus nihil aestimat quam proprii fetus
                ingenii.</p>
            <p n="IV">Itaque ut quaestio initio proposita rite decidatur, viam eligo mediam facto inter
                ipsos discrimine, quorum alios cum prima nascentis mundi aetate progenitos, alios
                post diluvium Noeticum, immo temporibus ab hoc adhuc longius remotis primum enatos
                fuisse existimo. Et sic una quidem ex parte sua stabit Codici Divino auctoritas, ex
                parte vero altera experimentis a natura desumptis satisfiet.</p>
            <p n="V">Dico 1. montes, qui continua quadam serie per globum terraqueum porriguntur, facti
                sunt a Deo, non quidem prima, sed tertia mundi die, quando nimirum aquis
                potentissumo Dei imperantis verbo unum in locum congregatis iussa est apparere
                arida. Ita <name>Sanctus Damascenus</name> <quote>libro 2. de Fide capitulo 9. et 10.</quote>, quem integer
                sequitur dominorum chorus, apud Salianum anno mundi primo. Quod autem primo mundi
                existentis die terra plane rotunda absque omni montium aut vallium distinctione
                fuerit, licet nullo evidenti vel scripturae vel rationis testimonio firmetur.
                Attamen videtur ex eo desumi posse coniectura probabilis longe fuisse convenientius,
                ut Omnipotens Mundi Conditor quodlibet elementum in sua puritate produceret et
                aliquo saltem tempore in statu situque connaturali relinqueret. Cum itaque terra,
                quae primo ex nihilo, ex ipsa vero denique montes prodierunt, elementum sit omnium
                gravissimum, recte deducitur totam terrestrem massam in unum globum compactam ultra
                se et naturam suam non eminuisse, sed integro biduo aquis obrutam permansisse in
                medio mundi centro, prout nimirum nativa illius gravitas ceterorum vero elementorum
                natura postulabat. Cum itaque terra, quae primo ex nihilo, ex ipsa vero denique montes prodierunt,
                elementum sit omnium gravissimum, recte deducitur totam terrestrem massam in unum
                globum compactam ultra se et naturam suam non eminuisse, sed integro biduo aquis
                obrutam permansisse in medio mundi centro, prout nimirum nativa illius gravitas
                ceterorum vero elementorum natura postulabat. </p>
            <p n="VI">Tertia vero die Creator Deus potenti virtute sua terram in multis undique locis
                ita elevavit, ut simul variae cavitates tam in superficie quam intra illius viscera
                formarentur, in quas aquae defluentes ad evitandum vacuum naturali sese inclinatione
                reciperent, qua segregatione aquarum tellurisque excavatione facta ortum suum montes
                acceperunt inque diversis circumquaque partibus utilissima inaequalitate in
                eminentia iuga erecti sunt.</p>
            <p n="VII">Ceterum pro montium ante Diluvium existentia stat Sacrae Paginae auctoritas
                irrefragabilis, quando Genesis capitulo 7. describens luctuosissimam aquarum
                exundationem, quae humano generi ultimum fere excidium, orbi vero terrarum universo
                extremam internecionem attulit, diserte pronunciat omnes aquas tam ex imis terrae
                visceribus erumpentes quam ruptis cataractis immensa vi de caelo delapsas atque unam
                molem coactas adeo praevaluisse, ut iidem non modo <quote>operti sint omnes montes excelsi
                sub universo caelo</quote>, verum insuper <quote>quindecim cubites</quote> altiores undae celsissima etiam
                cacumina fuerint supergressae. Huius autem narrationis veritas quomodo subsistit, si
                montes finito Diluvio primum protuberantes terraquam exasperare coeperunt? Numquid
                sequente capitulo 8. decrescente paulatim inundatione arca dicitur quievisse <quote>super
                montes Armeniae</quote>, dein <quote>prima die mensis decimi montium
                apparuisse cacumina</quote>? Profecto haec aliaque plura Codicis Divini verba, si quid
                probant, consecutione sane clarissima evincunt montes non fuisse decurrentibus
                Diluvii aquis primum genitos, sed ante illud, saeculis amplius sedecim, annis
                scilicet mille sescentis sex et quinquaginta cum ipso mundo exstitisse.</p>
            <p>
          <del resp="Johanna Luggin">VIII. Itaque montium antiquissimam aetatem Auctoritate Sacra stabilitam rationibus
                quoque ab ipsa natura petitis ulterius adstruamus. Tertia die, ut supra dictum,
                aquis in cavitates immensas congestis tellus deinceps cultu sane magnifico, tum
                herbarum, tum infinita diversissimorum animantium multitudine a Conditore Deo
                exornata stetit.</del>
        </p>
            <note place="bottom">decimi ]septimi Druck.</note>
            <p n="VIII"> Itaque montium antiquissimam aetatem Auctoritate Sacra stabilitam rationibus
                quoque ab ipsa natura petitis ulterius adstruamus. Tertia die, ut supra dictum,
                aquis in cavitates immensas congestis tellus deinceps cultu sane magnifico, tum
                herbarum, tum infinita diversissimorum animantium multitudine a Conditore Deo
                exornata stetit. At vero si interea ad tempora usque Diluvii montibus destituta
                erat, qui fieri potuit, ut oceanus mole sua vastissimus ceteraque maria maiora
                nullis repagulis contenta cohiberentur, ne denuo universam terram inundarent. Certe
                et probatissima scriptorum monumenta et experientia vix non quotidiana docet nullos
                aggeres aut valla, quantumvis ab arte firmissime excitata, tantum valuisse, ut non
                frequentissime ab elementi aquei violentia et voracitate perrupta viam fecerint
                apertissimam, qua integris regionibus saevientium aquarum furore obrutis tum
                hominum, tum iumentorum pereuntium miserenda strages invecta est. Nam ut nihil
                commemorem de duplici aquarum inundatione, quae <persName>Ogygis</persName> et 
                <persName>Deucalionis</persName> temporibus in
                <placeName>Attica</placeName> et <placeName>Thessalia</placeName> 
                contigit et de qua multa scripsere historici, multa cecinere
                poetae. <date>Anno a Christi Servatoris adventu MCCCCXXI.</date> in finibus ditionis Dortracenae
                sub mediam noctem <geogName>Rhenus</geogName>, <geogName>Mosa</geogName> et 
                <geogName>Vahalis</geogName> inopinato aggeres suos transgressu
                gravissima eluvione duos et septuaginta pagos involverunt centum facile hominum
                millibus ea calamitate demersis. <date>Anno saeculi sequentis LXXII. die VIII. Ianuarii.</date>
                <geogName>Dilia</geogName> fluvius <placeName>Lovanium</placeName> 
                nobilissimam <region>Brabantiae</region> urbem interfluens solutis nivibus
                adeo intumuit, ut moenibus portisque ac validissima quadam turri deiectis ultra
                ducenta aedificia subverterit aquis alicubi ad 12 cubitos ascendentibus. Quin ipsa
                orbis domina <placeName>Roma</placeName> non adeo coercere valet praeterlabentem 
                <geogName>Tiberim</geogName>, ut non crebris
                illius inundationibus impetita sustinere cogatur furentis elementi indomitam
                voracitatem. Quid iam eventurum fuisse auguremur, si non providentissima Numinis
                sapientia <quote>legem posuisset aquis, ne transirent fines suos</quote>, validissima nempe montium
                obstacula obiciendo, quibus irrequieta oceani tumultuantis ferocia continuo intra
                suos terminus coercerentur? Montium itaque ab orbis conditi initio existentiam
                naturae necessitas exigebat.</p>
            <p n="IX"> Quid, quod inaequalitas partium terrae ac montium valliumque distinctio mirum in
                modem ad decorem et ornatum conserat universi? Scilicet pulchritudo et venustas
                alicuius corporis est ordinata partium symmetria, quae iuxta <persName>Magnum Augustinum</persName> in
                <quote>partium dispariumque congrua dispositione</quote> consistit. Opportebat itaque potentissimos
                lateque diffusos telluris campos in altum elatis montium dorsis interstinguere, qui
                velut diversissimae columnae mortalium curiositati sese obicerent simulque oculorum
                infirmitatem amoeno frondium arborumque laetissimarum spectaculo identidem
                recrearent. Et vero, quoniam inter geocosmum seu globum terraqueum et microcosmum
                seu corporis humani fabricam pulcherrima quaedam similitudo ac harmonia intercedit,
                nemo sane formosam dixerit faciem illam, quae elatiori fronte et venusta quadam nasi
                velut colliculi prominentia destituta, in turpem planitiem ubique porrigeretur.
                Quidni eodem iure arguenda natura esset nimiae parcitatis, quod aquarum terrarumque
                mole instar globi leviganda unice contenta, iucundissimo interim montium theatro
                universum destituerit?</p>
            <p n="X"> Denique, cum optima plerumque eaque efficacissima ad persuadendum ratio sit, quae
                ab utilitate deducitur, etiam ex hac venustatem suam demonstrant mundo coaevi
                montes. Finge enim orbem terraqueum a primo rerum omnium initio usque ad annum
                aetatis <persName>Noe</persName> sescentesimum, quo scilicet tempore universalis cataclysmus terrae
                incubuit, absque ullis montibus extitisse, proh quantis commoditatibus ac
                emolumentis caruit, quae modo a montibus tamquam a liberalissimis naturae
                promiscondis quotidie suppeditantur. Nimirum carere debuit utilissimo caloris
                proportionati incremento, qui solis aliorumque siderum radiis intra montium varie
                dispositorum anfractus dispari reflexa intensis subinde auctus vel imminutus ad
                geocosmi oeconomiam recte constituendam summopere necessarius est. Non aderant
                fontes et flumina dulciumque aquarum rivuli, qui ab inexhausto montium sinu
                prosilientes devisis per terras diversas alveis humum fecundarent, regna et
                provincias disterminarent vallesque subiectas benefico liquore irrigarent. 
                Quonam ergo obice tunc coercebantur ventorum procellae ac turbines, qui non minori
                ferocia quam in oceano aperto in illis regionibus tumultuantur, quae montibus
                destitutae satis experiuntur haud leviora ac pauciora esse naufragia in arena et
                pulvere ventorum impetu congesto quam in undis eadem procellosa violentia
                concitatis? Rursum si montes ab aquis Diluvii primum formati sunt, unde materia
                subministrata fuit Tubalcaino, qui iam visit circa <date>annum mundi 688</date>., ante diluvium
                scilicet 968 annis et teste <bibl>Scriptura</bibl> erat <quote>malleator et faber in cuncta opera aeris
                et ferri</quote>? An igitur sit credibile prima mundi et nascentis et adolescentis saecula
                absque omni metallicorum corporum genesi decurrisse, quorum tamen alium natalem
                locum extra montium viscera nullum agnoscunt scriptores tum philosophi tum
                historici? Itaque vel montium ante Diluvium non existentium defectum ac utilitatem a
                provida natura aliunde compensatam fuisse necesse est, cuius interim assertionis ne
                ulla quidem verosimilis apparet ratio, vel desperato consilio refugiendum ad causam
                primam, quae pariter machina, nisi prudens urgeat necessitas, absque dedecore
                numquam adducitur in theatrum philosophicum. Horum igitur montium ante Diluvii
                inundationem existentia triplici argumento firmata aliorum quoque, qui diversorum
                temporum progressu enati sunt, ortum modo investigemus.</p>
            <p n="XI"> Dico 2. montes plurimi, praecipue qui absque catenata serie per orbem dispersi
                sunt, primordia sua plerumque acceperunt non tantum a Divina Potentia, sed etiam a
                causis secundis naturalibus, etiam temporibus Diluvium subsequentibus. Optima
                assertionis probatio est fides auctorum, qui vel admirandas rerum in orbe gestarum
                vicissitudines stilo historico complexi sunt vel scriptis exornarunt artem
                geographicam et verum testantur illud, quod sanioris philosophiae princeps
                <persName>Aristoteles</persName> pronuntiavit, globi huius terraquei partes <quote>non minus quam animantium
                plantarumque corpora suam habere iuventutem et senectutem</quote> atque non raro praecelsum
                assurgere montem eo in loco, ubi prius undabat stagna aut oppida incolabantur ab
                hominibus. Ex innumeris exemplis pauca seligimus. Referunt diversae relationes
                hodoeporicae seu itinerariae in desertis <placeName>Mauretaniae</placeName> complures montes subito
                extitisse a procellosis ventis excitatos, cum soluti atque per diffusissimam
                planitiem liberrimo impetu tumultuantes arenas in cumulos ingentes agitarent, ex
                quibus dein aquis pluvialibus quasi conglutinatis montosae moles prodierint. 
                Similem ortus sui causam mons habuit tempore <persName>Caroli V.</persName> 
                haud procul <placeName>Tripoli</placeName>
                celeberrima <region>Syriae</region> urbe a furentibus ventis congestus.</p> 
                <p n="XII"> Altera ex parte montes
                fiunt ab iisdem ventis, quando intra terrae aut maris viscera violenter conclusi
                exitum quaerunt. Quem cum propter varios obices non inveniunt, collectis viribus
                terram attollunt atque in colles et montes efformant. Hac ratione noctis unius
                spatio e mari prorupit Mons Sanctus, <placeName>Puteolis</placeName> 
                    <placeName>Campaniae</placeName> oppido adiacens. Item Mons
                <geogName>Modernus</geogName> prope <geogName>Lacum Avernum</geogName> famosis poetarum commentis celebrem ex terra vehementi
                motu succussa protuberavit.</p> 
                <p n="XIII"> Tertio ignes subterranei saepius ingentem saxorum
                ac cinerum copiam tanta violentia eructant, ut integri montes efficiantur.
                Quemadmodum in medio mari iuxta <placeName>Liparam</placeName> insulam ex <geogName>Aeoliis</geogName> unam productus est Mons
                <geogName>Vulcanellus</geogName>, sic dictus a maiore eiusdem insulae Vulcano, ex cuius lapidibus et
                cineribus egestis velut ex genitore prodiit filius, ignibus subterraneis operam
                coniungit elementum aquae, quando torrentes primo quidem mollem terrae glaebam
                perluunt, dein rapiunt duriorem, tum aucto impetu saxa quoque devolvunt atque
                paucorum annorum decursu terrae planitiem ita excavant, ut grandes subinde
                eminentiae seu montes pariantur. Demum ut in his etiam effectibus nihil videatur ars
                naturae concedere, industria quoque hominum colles possunt exurgere, ut <placeName>Roma</placeName> exemplo
                quotidiano de se ipso confirmat Mons <geogName>Testaceus</geogName>, qui ex fragmentis vasorum in eum
                locum proiectis compactus fuit. Et haec quidem nostra est de montium origine
                sententia.</p>
      </div>
            <div>
        <head>Quaestio II</head>
            <head>Quaenam sit montium per universum dispositio?</head>
            <p n="XIV">Pater <persName>Athanasius Kircherus</persName> vir et ingenii et eruditionis amplitudine orbi
                litterato notissimus in <bibl>Mundo Subterraneo</bibl> duplici ordine montes ab Omnipotentente
                Artifico Deo per geocosmum collocatos asserit. Cum enim una ex parte globus
                terraqueus immotus quiescat, <quote>super suam nimirum stabilitatem</quote> fundatus, quemadmodum
                Sanctae Litterae adversus Copernicanos diserte pronuntiant, ex parte vero altera
                quies ista atque firmitas ab hoste domestico violentis nempe halitibus igne
                subterraneo atque atmosphaera interna continuo impugnetur, necessarium videbatur
                fortissima montium serie, hinc quidem a <geogName>polo Arctico</geogName> ad oppositum <geogName>Australem</geogName>, illinc
                vero ab ortu ad occasum, in morem crucis deducta ceu duplici catena terra<del resp="Johanna Luggin">qua</del>m instar dolii cuiusdam 
                circumcingere, ne
                illius partes a tot hostibus tam extra quam intra impetita facile a se invicem damno
                vix non irreparabili divellerentur.</p>
            <p n="XV"> Primo huic montium ordini ab auctore primum laudato alter adiungitur, zonis ac
                circulis sphaerae caelestis servata debita proportione respondens ita, ut
                quemadmodum illa a geographis in <geogName>Zonam Torridam</geogName>, duas Temperatas et totidem Frigidas
                pro diversa videlicet caeli constitutione dividitur, sic pariter tellurius globus
                quinque montium zonis circumdatus utrumque circulum <geogFeat>Polarem</geogFeat>, geminos <geogFeat>Tropicos</geogFeat>,
                <geogName>Cancri</geogName> scilicet et <geogName>Capricorni</geogName>, denique <geogFeat>Aequatorem</geogFeat> exprimat. Quae quidem omnia non
                ita crasse sunt intelligenda, ut iugis montium hoc modo dispersorum catena ubique
                appareat, sed ita, ut alicubi infra vasti oceani aquas extra conspectum latitans,
                occulto quidem, re tamem ipso numquam interrupto commercio propagetur. </p>
            <p n="XVI"> Ista quantumvis pulcherima et tanto digna ingenio excogitata sint, necdum tamen
                omnem ad se rapiunt assensum. Nam, ut recto ordine a primo incipiam, licet duplici
                serie a septentrione ad austrum, ab ortu in occasum montes deduci ultro
                admittam.
                Quemadmodum ex dicendis constabit ipsam tamen rationem pro hoc systemate adductam,
                non satis assequor. Metuit <persName>Kircherus</persName>, ne absque gemino hoc montium cingulo
                praevalentibus, de quibus meminimus, inimicis geocosmus ob partes identidem divulsas
                paulatim fatiscat. At profecto si orbis terraqueus in sphaerae modum rotundus est,
                quod ipsemet <persName>Kircherus</persName> demonstrat, satis puto firmitati telluris ac indemnitati
                consultum fore, quamvis nullo montium vinculo stringeretur. Numquid enim terra et
                aqua, ex quibus elementis tota mundi terrestris machina componitur, suo nativo
                pondere centrum appetunt? Atqui ex certissimis architectonices legibus probatur
                nullas partes in fornice ad artis illius regulas rite constructae moveri loco posse,
                quin vel a centro recedant sursum, contra quam naturalis earundem gravitas umquam
                admittit, vel ad centrum ommes deorsum tendant, quod absque mutua penetratione aut
                minoris, quam ipsae essent, spatii occupatione contingere nequaquam potest, aut
                demum, si facto inter se divortio dextram sinistramque peterent, unus lapis
                impediret alterum, quominus relicto proprio alienum occupare locum posset. Quodsi ab
                industria hominum inventa atque naturae solum aemula tam perfecta firmitate opera
                sua consolidat, an ipsa natura suspecta esse possit de minore perfectione ac
                solitudine in fabricando geocosmo adhibita, cum ligura quidem sphaerica illum
                construxisset, attamen tam infirma ac debili, ut montibus iugi serie concatenatis
                adversus insultus vel interius vel exterius impugnantes ligari ac defendi necesse
                fuerit? Longe igitur similius vero est ipsam orbis terraquei structuram ex
                rotunditate a natura concessa in se talem esse, quae stationem suam immota
                obstinens, opus non habeat ligamento externo montium, qui et ipso, ut experientia
                quotidianum fert testimonium, ad retundendos tumultus ignium interiorum vel halituum
                undique impingentium et terrenam superficiem validissime arietantium repellendos
                motus frequenter vix sufficiunt.</p>
            <p n="XVII"> Alterum eiusdem auctoris pronuntiatum de perfecta quintuplicis montium cinguli
                cum zonis caelestibus analogia, quemadmodum absque ulla addita ratione asseritur,
                ita credo, non postulabimur repetundis, si omissa illius veritate aliud quam
                ingeniosae hypothesis encomion illi non tribuamus, praesertim cum series eiusmodi
                montium et catenarum per terram existentia admodum incerta nulla satis probetur
                experientia, a cuius tamen tribunali semper expectanda sententia in iis, quibus
                nulla ratio naturalis patrocinari deprehenditur. Quapropter his ita expensis aliter
                respondeo et</p>
            <p n="XVIII"> Dico 1. montes per geocosmum ita sunt a Supremo Conditore dispositi, ut ab
                ortu quidem solis in eiusdem occasum excurrant in longitudinem, in latitudinem vero
                a septentrione in austrum protendantur. Sic facile, credo, nobiscum sentiet,
                quisquis geographorum tabulas legerit oculo attentiore. Figamus pedem in <region>Europa</region>
                nostra, quad veluti reginam in medio terrarum divinus Architectus collocavit atque
                ex illa partium ceterarum situm ad omnes mundi plagas desumamus. Haec itaque <geogFeat>Polo
                Arctico</geogFeat> proxima stationem obtinet septentrionalem, meridionalem vero <region>Africa</region>, <region>Asia</region> ad
                <region>Europae</region> dextram posita orientem solem respicit, occidentem <region>America</region>. Prima igitur
                montium series in longum procurrere ex imperio <name>Sinarum</name> incipit. Inde per famosum
                <region>Asiae</region> montem <geogName>Imaus</geogName> dictum continuatur versus occasum per <region>Scythiam</region>, 
                <region>Asiam Minorem</region>,
                <geogName>Mare Caspium</geogName> et <country>Macedoniam</country> usque ad <geogName>Alpes Raetias</geogName>, 
                quas et ipsae per <geogName>Delphinatum</geogName> et
                <region>Galliam Narbonensem</region> propagatae, ulterius se coniungunt <geogName>Montibus Pyrenaeis</geogName>, cum
                quibus demum ad ultimum usque occidendem deducuntur. Alter montium ordo latitudinem
                efficit ductu initio ab insulis <geogFeat>Polo Arctico</geogFeat> subiectis, videlicet <country>Islandia</country>, <country>Scotia</country>,
                <country>Anglia</country>. Ab his iugis instar catenae per <country>Germaniam</country> protensus, ad <geogName>Alpes</geogName> pergit, tum
                <geogName>Apenino</geogName> sociatus ex <country>Italia</country> et <region>Sicilia</region> transcurrit ad 
                <geogName>Montes Lunae</geogName> in <country>Africa</country> et Bonae
                Spei promontorium et hac ratione terraquam in grandes quattuor partes ex aequo
                dividit.</p>
            <p n="XIX"> Verum ne falcem mittamus in alienam messem, assertam paulo ante montium
                dispositionem cruciformem probemus ratione philosophica. Ac primo quidem illud
                occurrit naturae consilium, ut eo nimirum ordine mondes in geocosmo constituerentur,
                quo motus suos peragunt maria ac venti, qui cum praecipue a quattuor mundi angulis
                seu cardinibus spirant, Cardinales dicuntur.
                Horum nempe violentos insultus coerceri opportebat obiectis montium obstaculis, ne
                per terram impune debacchantes omnia sus- deque verterent tumultuoso impetu, ut ab
                orcano seu <persName>Typhone</persName> crebro experiuntur arenosa litora <geogName>Sinus Arabici</geogName> et vastissimae
                <country>Lybiae</country> planities, in quibus, cum adversus irruentis venti huius furores nullo
                montium obice defendantur, non raro congestis arenarum cumulis integrae Caravanae,
                seu viatorum societates involvuntur.</p>
            <p n="XX"> Praeterea opus erat montibus in longum latumque modo supra explicato dispositis,
                ut haberet natura, quo et ventorum varietas ac nascens inde tempestatum aut temporum
                alteratio et vicissitudo induceretur. Atque ne longius ab <country>Europa</country> abeamus, exemplum
                suppeditant altissimae <geogName>Alpes</geogName>, quae dorso suo impediunt, ne venti boreales frigore
                suo nocumentum asserant cultissimae <country>Italiae</country>. Simul autem efficiunt, ne atmosphaera
                calida ex partibus australibus advecta temperatam <country>Germaniae</country> regionem plus aequo
                infestare possit. Ex qua ipsa quoque ratione provenit, ut diversissimae prorsus
                tempestatis mutatio oriatur et saepissime Germania bibat longos atque copiosos
                imbres <country>Italia</country> interim serenis sine nube diebus et purgatissimo caelo ad usque
                delicias gaudente. Et suffragatur experientia, qua constat atmosphaeram seu aerem
                nivibus et pluviis gravidam plerumque adhaerescere summitati montium, a quibus
                veluti detinetur, ne pondere suo depressus ac deorsum tendens, mole sua subiectos
                campos et valles non sine gravissimo habitatorum nocumento obruat atque
                submergat.</p>
            <p n="XXI"> Tertio oceani quoque mariumque aliorum motum quattuor mundi plagis respondere
                testantur recentiores nautae, qui ex <country>Hispania</country> in <country>Americam</country>, id est ab ortu in occasum
                vela facientes, portum attingere itinere menstruo, dum e contrario ab occidente
                redeuntes trium mensium viam plerumque insumant. <name>Dani</name> etiam et <name>Hollandi</name> a borea in
                austrum, ex sua patria in <country>Hispaniam</country> celerius cursum promovent, quam ex <country>Hispania</country> in
                <country>Daniam</country>. Iam vero indomitum esse aquae elementum quis ignorat? Ne ergo vehementi
                eiusdem motu obrueretur moles terrea, provida natura montes obiecit, quibus tumentes
                fluctus nonnihil reicerentur et contra furentis oceani procellas roborarentur
                regiones et provinciae. Hinc est, quod pleraeque insulae ac praecipue maiores ad
                ripas suas in montes assurgant, quibus frequens marium intumescentium aestus a
                nimiis exundationibus cohibeatur.</p>
            <p n="XXII"> Denique quod limites sunt agris, id montes praestant geocosmo. Discriminant
                nempe regiones, moresque ac temperamentum habitatorum variant ita, ut ex diversa
                montium constitutione ac situ diversus quoque accolarum genius ac insoles haud
                difficili negotio deprehendi possit.</p>
            <p n="XXIII"> Dico 2. altera, eaque non minus a providentissimo Numine miro ordine formata
                montium dispositio est, ut altiores quidem in medio terrarum, depressiores vero ad
                oceani aut marium ripas locum obtineant, ut scilicet cursus promoveretur rivorum ac
                fluminum, quorum primos fontes ac veluti incunabula in montibus parens natura
                constituit. Finge enim fluviorum primordia ac scaturiginem e tellure plana eductam
                fuisse, profecto parum aberit, quin omnia vel saltem pleraque flumina in vastissima
                stagna ac pigras paludes degenerent, non absque certissimo provinciarum discrimine,
                ne tandem ipsae ceu novo quodam cataclysmo rursum operiantur. Huic periculo
                inaequali dorso suo montes succolant, dum aquas in iugis erumpentes paulatim per
                loca magis inclinata deducunt, donec tandem cursu per varios anfractus incitato et
                regionibus irrigatis easdem in oceanum exonerent.</p>
            <p n="XXIV"> Hanc assertionem situ et calculo suo firmant quattuor celeberrimae orbis
                terraquei portiones, quarum meditullio verticem erigunt altissimi montes, e quorum
                inexhaustis visceribus ortum ducunt nobilissima flumina. Europae quidem medium
                tenent <geogName>Alpes Rheticae</geogName> et <geogName>Herciniae</geogName>, unde prosiliunt <geogName>Rhodanus</geogName> fluctibus suis
                intersecans <region>Galliam</region>, <geogName>Rhenus</geogName> percurrens <region>Inferiorem Germaniam</region> et formosissimus
                <geogName>Danubius</geogName> interruptu numquam cursu undas suas per <region>Germaniam Superiorem</region>, <country>Hungariam</country> et
                <region>Thraciam</region> in <geogName>Mare Nigrum</geogName> seu <geogName>Pontem Euxinum</geogName> evolvens. In <region>Asia</region> vicina medius est
                <geogName>Imaus</geogName>, ob altitudinem<geogName> Caeli Columna</geogName> appellatus, qui <geogName>Gangem</geogName> et <geogName>Indum</geogName> fluvios
                effundit. <region>Africam</region> dividunt <geogName>Montes Lunae</geogName> ac <geogName>Nilum</geogName> et 
                <geogName>Nigrum</geogName> pariunt. Denique in
                ultima <region>America</region> celeberrimi sunt <geogName>Andes</geogName>, e quibus originem ducunt fluvius
                <geogName>Paraquayensis</geogName> et <geogName>Amazonum</geogName>. Ut nihil dicam de insulis, e quarum mediterraneo
                celsissimi montes caput attollunt, ut manifestum fiet e tabulis geographicis,
                quicumque provinciarum aut celebriorum insularum situm ac constitutionem paulo
                diligentius voluerit inspicere.</p>
      </div>
            <div>
        <head>QUAESTIO III.</head>
            <head>Quaenam sit altitudo montium?</head>
            <p n="XXV"> Ardua est decisio quaestionis propositae, quam difficilem reddunt divisa in
                partes studia historicorum et geometrarum, quorum illi montes quosdam referunt tam
                prodigiosae altitudinis, qualem quidem poetis fingere, non item veritatis historicae
                scriptoribus asserere concessum videatur. Isti vero in mensuranda ac statuenda
                montium sublimitate in opiniones abeunt adeo diversas, ut cuinam horum parti accedas
                absque nota temeritatis dubitare possis. Ex multis paucos audiamus.</p>
            <p n="XXVI"> <persName>Plinius</persName> <bibl>libro 4. capitulo 12.</bibl> narrat <geogName>Athon</geogName> 
                <region>Macedoniae</region> montem in eam altitudinem
                sese attollere, ut umbram suam solstitii tempore usque in <geogName>Lemnum</geogName> Insulam proiciat, a
                qua tamen sex et octaginta millibus passum, id est 648 stadiis distat. <geogName>Atlas</geogName> montium
                <name>Africanorum</name> princeps fertur capite super nubes elato usque in circuli lunaris
                viciniam se immittere. <geogName>Caucasus</geogName> <region>Asiae</region> mons famigeratissimus ab <persName>Aristotele</persName> tam
                sublimis esse describitur, ut non modo ex <geogName>Palude Maeotide</geogName> videri queat a
                navigantibus, sed ipsum quoque solem in vertice suo radiantem usque ad tertiam
                noctis partem ostendat. De <geogName>Olympo</geogName> canit <persName>Lucanus</persName>: <quote>Nubes excedit Olympus / pacem summa
                tenent.</quote> Tanta nimirum in montis huius summitate aeris viget tranquillitas, ut nullus
                pateat ventis accessus locus nec pluviis aut nivibus, quin testatur <persName>Solinus</persName> aram
                esse in <geogName>Olympi</geogName> cacumine <persName>Iovi</persName> dicatam, in cuius mensa cineres ex annuis holocaustis
                relicti nec dissipentur ventis nec imbribus eluantur, sed, quidquid seu characterum
                seu figurarum impressum fuerit, altero volvente anno etiamnum integre reperiri.
                <persName>Iosephus Acosta</persName> tam praecelsos <geogName>Andium</geogName> 
                <region>Americanorum</region> vertices narrat, ut reliquos
                terrae montes quantumvis altissimos in illorum tamen comparatione ceu humiles casas
                despicere opporteat. Ut nihil commemorem de <region>Sinensium</region> aliorumque numero haud exiguo
                Montium altitudine, de quibus passim obvii historiographi.</p>
            <p n="XXVII"> Iam vero inter ipsos montium mensores quanta dissensio? <persName>Pater Ricciolius</persName> <bibl>libro
                6. Geographiae Reformatae</bibl> negat altitudinem montis cuiusdam qinquaginta milliarum
                esse incredibilem, immo reperiri posse ait unum aliquem in toto terrarum orbe
                montem, qui 64 milliaria <country>Italica</country> seu 25 <country>Germanica</country>, hoc est unum gradum circuli
                terrae maximi vertice suo coaequet. Contra <persName>Ioannes Hevelius</persName> et ipse geometriae
                peritissimus <bibl>Selenographiae capitulo 8.</bibl> non ex veteribus modo, sed etiam
                recentioribus elapsi saeculi mathematicis demonstrat montes terrestres, etiam primae
                altitudinis, dimidium milliare <country>Germanicum</country> sive duo <country>ltalica</country> non superare. <persName>Blancanus</persName>
                appellat ad oceanum docetque altitudinem montium ad profunditatem maris esse
                computandam, quae tamen ex nautarum ac urinatorum testimoniis ad unum alterumve
                milliare non descendit. Demum <persName>Kircherus</persName> totius alias naturae scrutator acerrimus
                atque <bibl>Itinere Exstatico</bibl> ipsa sidera pervagari ausus, licet tum in <bibl>Mundo Subterraneo</bibl>,
                tum in <bibl>Arte Magna Lucis</bibl> et plurima et eruditissima de montium altitudine asserat,
                denique fatetur volvi in hoc negotio saxum <persName>Sisyphi</persName> et veritatem ex certa mensura vix
                umquam determinari, sed ex data tantum hypothesi p<add resp="Johanna Luggin">r</add>obabili discursu colligi posse. In hac tanta auctorum divisione quibus
                in castris nos militabimus? Placeret viam a <persName>Kirchero</persName> monstratam legere, si montium
                solum historiam et non etiam philosophiam profiteremur, quae non aestimat
                narrationes, quas ratio non comitatur. lgitur exemplo scriptorum hac in materia
                varie sentientium dicamus et nos aliquid atque nostrum de quaestione proposita
                mentem aperiamus.</p>
            <p n="XXVIII"> Dico proinde admodum probabile esse nullum montem quantumvis altissimum in
                linea recta seu perpendiculo quattuor aut quinque milli<del resp="Johanna Luggin">t</del>aria transcendere. Assertio ista, quamquam
                coniecturae philosophicae limites non excedat, suis tamen nititur fundamentis, quod
                primum suppeditat Sacer Historicus Quaestione I. iam adductus, dum aquas universalis
                Diluvii mundo inductas exacte commemorans ait, iisdem altissimis montes quindecim
                cubitis superatos fuisse, quo ex loco ratiocinari lubet hunc in modum.
                Si montibus non quattuor modo aut quinque, sed quinquaginta, etiam milliarium
                eminentia concedatur, ut vult <persName>Ricciolus</persName>, profecto consecutione haud aliena infertur,
                vel non omnes ab aquis montes fuisse obrutos vel certe cataclysmum ad tertiam usque
                eamque supremam aeris regionem ascendisse atque adeo sacram illam primamque
                <name>Argonavim</name> cum suis incolis duodecim aut tredecim cubitis teste <persName>Lyrano</persName> supra undas
                eminentem in dicta regione fluctuasse per centum quinquaginta dies, quanto scilicet
                tempore aquarum moles quadraginta dierum et noctium pluviis aucta velut victoriam
                consecuta universam terram obtinuerat. At nescio, an alterutrum admittere fas sit
                absque inconvenientiae alicuius suspicione.</p>
            <p n="XXIX"> Nam primum quidem licet olim sustinuerit <persName>Caietanus</persName> in <bibl>capitulo 7. Genesis</bibl>
                asserens a Sacro Historiographo <persName>Mose</persName> per montes undis submersos eos tantum fuisse
                comprehensos, qui sub caelo aereo nubium scilicet et meteorum patria continebantur,
                non item illos, qui nubibus altiores verticem attollebant caelo sidereo propiorem
                atque hanc ipsam opinionem iam prius quoque affirmaverit <persName>Alphonsus Tostatus</persName>
                Abulensis Ecclesiae in <country>Hispania</country> episcopus, veritus scilicet, ne a crescentibus
                fluctibus labem pateretur <persName>Enoch</persName> Patriarcha sanctissimus, quem in paradisum
                celsissimo cuidam monti a Divino Conditore impositum <date>anno mundi 987</date> translatum ac
                vitam ibi vivere felicissimam existimabat. Hanc tamen virorum licet excellentium
                sententiam nemo fuit, qui e sequentium temporum scriptoribus amplecteretur. Immo
                veluti paradoxam ac Sacrarum Litterarum sensui haud satis consonam reiciunt
                doctissimus <persName>Pererius</persName> et eruditissimus <persName>Salianus</persName>, 
                secuti nimirum a Divino <persName>Augustino</persName>
                sancitam atque a doctoribus sacris communi calculo receptam regulam non esse
                restringendas aut diminuendas generales sententias Divini Codicis aut recedendum a
                verborum proprietate, nisi exceptionem suadeant textus alii aut coniuncta
                necessitati ratio, qualem hac in re oculatissimi interpretes hactenus nondum
                deprehenderunt. <persName>Enochum</persName> vero quod attinet, haud dubie a Deo servari potuit in loco
                demum quocumque ab inundantibus aquis eximio, donec siccatis terris de alia statione
                ipsi provideretur.</p>
            <p n="XXX"> Parem difficultatem continere videtur altera sequela nempe Diluvium tertiam
                aeris regionem attigisse. Nam ut plura, quae apud dominos citatos exstant, lubens
                praeteream, numquid iustus quidem, sed tamen etiam misericors Deus, a communi illo
                interitu <persName>Noachum</persName> cum septem capitum familia veluti pretiosas generis humani
                reliquias exemptum voluit et vitam in arca ducere, quo usque placeret Numini placato
                aquas in abyssum revocare? At vero qui vivere <persName>Noe</persName> et conclusa in arca animalia
                potuissent in ultima illa aeris regione, quae propter ignis, quem infra lunam a
                dicta regione haud adeo procul remotum praestantes auctores collocant, viciniam
                atque ob caeli rapidissime currentis vertiginem ac motum nimium quantum calens sicca
                atque volubilis existit, adeo ut ne brevi quidem tempore ibidem versari viventia, ne
                dum salubriter et integro, quo <persName>Cornelio</persName> teste Diluvium duravit anno absque vitae
                detrimento queant? Equidem scio rem fuisse prodigio proximam <name>familiae Noeticae</name> ab
                aquis conservationem. At nempe supplere debuit Divina Potentia mediorum defectum,
                quae laborantis naturae summa necessitas suppeditare non poterat. Verum huic
                prodigio satis admirando insuper novum addere ac <persName>Noachum</persName> in loco extra omne hominum
                commercium et usum dissito a Deo servatum asserere nemo facile ausit, qui illam apud
                Doctores iam pridem Civitate donatam gnomen recogitaverit, scilicet <quote>non esse
                adstruenda nova vel augenda antiqua miracula</quote>, quae nec scripturae, ecclesiae,
                Patrumque auctoritas nec rationis efficacia admittenda probaverit. Quare ut dictorum
                fiat compendium, inconveniens videtur montium nonnullorum apices vel a Diluvio
                immunes vel Diluvium ad tertiam regionem aeris elevatum fuisse.</p>
            <p n="XXXI"> Sed nempe ne videamur triumphum canere ante victoriam, probanda est gemina
                consecutio, quam ex admissa a <persName>Ricciolo</persName> montium altitudine Numero XXVIII. deduximus
                nimirum aut non omnes ab aquis montes obtectos esse aut Cataclysmum transcensa aeris
                regione media ad supremam usque excrevisse. Neque est, ut de probatione diffidamus
                denuo ex Divinorum Voluminum testimonio desumpta. Finierant aquae iussam vindictam
                exercere in geocosmum, coeperantque inducto spiritu, id est vento calido exsiccatae,
                partim extenuari in aerem, partim in assignatas cavitates redire, cum mense septimo
                arca requievit in montibus <region>Armeniae</region>, <quote>mense autem decimo ceterorum montium cacumina
                apparuere</quote>. Ex hac <persName>Mosis</persName> narratione an non inferre liceat montes <region>Armeniae</region> fuisse ex
                altissimis, cum alioquin arca in minus altis haerente, celsiores iam apparere
                potuissent? Atqui non minus ex historicorum fide certum est montes <geogName>Ararath</geogName> seu
                <region>Armeniae</region> haudquaquam excipi a nivibus frigore ceterisque tempestatum iniuriis,
                quarum parens est media regio aeris, quae proinde dictis montibus superior altiorque
                esse debet. Unde montes isti ad quinquaginta milliaria assurgere non poterant, quae
                altitudo, ut <persName>Pererius</persName> ex Mathematicorum calculis constare affirmat, non mediae, sed
                supremae regioni tribuitur. Alterutrum igitur admittere necesse est aut gratis
                concedi montibus tot milliarum eminentiam aut <geogName>Olympum</geogName>, <geogName>Atlantem</geogName> et <geogName>Athon</geogName>, qui
                celsissimi perhibentur, non ex integro subiisse aquas Diluvii, quas ultra regionem
                mediam had pertigisse supra probatum est. Ex hac autem sponte fluere videtur alterum
                illationis membrum, scilicet si omnes omnino montes quindecim cubitis inferiores
                Diluvio fuisse admittatur, certe illud tertiam regionem attigisse, quippe quam non
                maiori, ac qualem saepe laudatus <persName>Ricciolus</persName> montibus tribui posse asserit,
                altitudine, id est quinquaginta milliaribus a terris remotam esse, paulo ante ex
                <persName>Pererio</persName> intellectum est. Verum de auctoritate satis.</p>
            <p n="XXXII"> Pergamus modo nimiae montium altitudini etiam adversari ratione, quad quidem
                ex hactenus disputatis colligere licet absque graviori negotio. Montes in altum
                temere ac fortuito erectos esse, quis credit absqe Conditoris ac naturae
                sapientissime fabricantis iniuria? Finem igitur illorum altitude habet.
                Et cum omnia denique propter hominem a liberalissimo Deo sint producta, ut vel
                delectando afficiant vel usu prosint vel necessitate serviant, certe montes ob
                alterutrum ex his tribus finem in aera eluctari necesse est. Quam autem, amabo,
                iucunditatem asserat montium nimis excrescentium sublimitas? An ut hominum rapiat
                oculos atque in celsitudinis suae admirationem invitet? Hoc si dicas, profecto
                invida fuit natura, quod montes non ad ipsam siderum patriam supra ipsum solem
                evexerit, cum haberet oculus, quod longe curiosius inspiceret et amplius
                admiraretur. Quin quod nihil iucunditatis, sed plurimum calamitatis in homines
                redundaret ex montibus adeo elatis, dum veluti carcere conclusi vesci prohiberentur
                liberiore aura, cui in valles profunditate sua montium altitudini respondentes non
                tam facilis descensus concederentur. Delectationem hominis sane miserrimam, cui in
                pulcherrimo quidem muris tamen praealtis incincto cubiculo delitescenti nihil
                praetor oblongam caeli partem daretur intueri. Melius proinde consultum est
                iucunditati mortalium per mediocrem montium altitudinem, quae ita trahat in sui
                considerationem, ut fides tamen non excedat.</p>
            <p n="XXXIII"> Sed neque peculiaris utilitatis quidpiam montes continent supra quinque
                milliarium altitudinem elevati. Etenim vel habitationes sunt hominum vel stationes
                ferarum, quas tamen nec his nec illis suppeditabunt, si ultra concessam mensuram
                plus aequo dicantur assurgere. Nempe vivere et hominis nequeunt et bestiae extra
                locum necessariae respirationi accommodatum, qualem esse montes quinque milliaribus
                altiores tam facile non dixerim. Isti namque ad primam aeris regionem, quae ultra
                caloris solaris e terra per reflexionem redeuntis spatium, hoc est ex communi
                computo ultra dimidium circiter milliare plerumque non ascendere creditur,
                pertigisse haud contenti, apices ulterius in secundam inferrent. Haec vero propter
                nimiam suam tum a sole calorem demittente tum a terra eundem remittente distantiam
                cum intense frigida, humida atque nebulis ac vaporibus continuo repleta sit, mirum
                profecto esset, si aere condensato habitatoribus spiritum non intercluderet aut, si
                quidem paulo magis ad supremam regionem accederet, in nimiam raritatem a vicino
                calore extenuata, eundem omnino extingueret.
                Hinc ipsas etiam feras, quae ceteroquin in montibus nascuntur et vitam tolerant, hoc
                instinctu provida natura instruxit, ut raro petant summitatem montium, nisi vel a
                nimio caloris reflexi aestu adactae aut canum ac venatorum incursibus pressae ad
                inaccessos apices compellantur.</p>
            <p n="XXXIV"> At vero montes plurimi to<add resp="Johanna Luggin">t</add>
          <del resp="Johanna Luggin">r</del>o vertice
                nubes exsuperant, quarum genesis cum in secunda aeris regione contingere fateatur
                communis philosophia, numquid rite inferre quis poterit montes altitudine supremam
                quoque regionem pulsare atque adeo quinque milliaria quam longissime excedere? Scio
                argumentum istud nonnullis montium patronis familiare atque in pretio esse. Nobis
                tamen haud sufficere videtur, ut a concepta opinione dimoveat. Nam ut verum sit
                nubium natales plerumque referri ad aeris regionem mediam, credisne illam, quam
                asseris, montium eminenentiam intellegi debere supra nubes in dicta regione
                congregatas? Ego vero id libere pernego et potius contendo, nubes illas postquam
                vaporum et ehalationum copia ingravescunt a praedominante frigore condensatas ac
                gravitate imbutas e patria sua, media scilicet regione descendere et montibus
                adhaerere, ubi vel a ventis siccioribus vel infimae regionis calore vel ipsorum
                etiam montium continuis exspirationibus denique in pluviis resolvuntur. lgitur modo
                inferendi magis legitimo concludo: Montes quidam apice suo nubes transcendunt. Ergo
                nubes illae non in secunda, sed infima regione volitant. Ad cuius altitudinem montes
                pertingere ultra concedimus.</p>
            <p n="XXXV"> Verum ut a montibus nubes superari concedamus, quantam ergo earum esse
                altitudinem existimas? <persName>Cardanus</persName> negat attolli ultra passus quingentos, <persName>Keplerus</persName>
                concedit elevationem ad unum milliare <country>Italicum</country>, <persName>Fromondus</persName> docet ad quattuor
                ascendere. <persName>Iacobus Byllius</persName> affirmat ex crebris licet nubium dimensionibus nullam
                tamen a se deprehensam, quae quinque milliaria excederet. Demum ipse <persName>Ricciolius</persName>
                testatur, cum nubem quandam, ut ipsi quidem et socio videbatur, praealtam atque ex
                solis vicini radiis candicantem mensura explorasset, altiorem tamen non reperisse
                2177 passibus. Ex hac autem nubium altitudine quid pro montibus concluditur?
                Certe plus, credo, non evinces, quam quod paulo ante a nobis affirmatum nubes esse
                montibus inferiores inferiorem quoque aeris regionem non transcendere, cui vertices
                suos inferre omnino montes possint, quin propterea tantam ipsis altitudinem
                concedere necesse sit. Quodsi nonnumquam eiusmodi meteora altissima esse appareant,
                nubes tamen non sunt, sed exhalationes quaedam subtiliores spiritibus igneis
                suffultae, quae cum ex levitate congenita regionem mediam fuerint egressae, paulatim
                a sole consumptae cum supremae regionis aere commiscentur, quas tamen a montibus
                superari posse tam facile non ostendes.</p>
            <p n="XXXVI"> Quid autem de necessitate dicendum? An haec tanta sit in universo, ut montes
                in nimiam altitudine elevari exigat? At nescio, utrum montes mediocri eminentia
                conspicui non id omne praestant, quod de altioribus divinare potius quam sperare
                liceat. Nam, ut verbis parcamus et tempori, si avertenda fulmina, si coercendae
                tempestates, si cohibendi ventorum impetus profecto, cum haec meteora, prout saepius
                inculcatum, ortus suos debeant secundae aeris regioni, opus non est obstacula illis
                ponere in regione superiore, quae soli vicinior et aura instructa delicatiore
                exempta est proeliantium tempestatum procellis. Satis proinde vallium eta camporum
                immunitati consulet altitudo montium a nobis assignata, utpote quae et rationi et
                experientiae magno veritatis argumento melius congruere videtur.</p>
            <p n="XXXVII"> Denique, ut nihil dissimulemus, nimiae montium altitudini frustra quaeritur
                patrocinium a scriptoribus Nummero XXVI. adductis, qui vel ipsi vacillant in
                admittenda montium illorum sublimitate vel ab aliis haud minore fide dignis
                auctoribus refelluntur. Quae de <geogName>Olympo</geogName> et <geogName>Atho</geogName> 
                <persName>Plinius</persName> et de <geogName>Caucaso</geogName> <persName>Aristoteles</persName>
                meminere non ex sua sed aliorum referent sententia. Quare fabulam potius quam
                veritatem <persName>Solinus</persName> scripsit, qui montem illum conscendit et omnia falsa esse reperit.
                Quin de hoc ipso refert <persName>Plutarchus</persName>, <persName>Xenagoram</persName> eundem ad geometriae calculos
                explorasse, nec altiorem decem stadiis, id est iuxta <persName>Saliani</persName> computum uno milliari
                cum quadrante invenisse.</p>
            <note place="below">consumptae] consumpti Druck.</note>
            <p>Montis <geogName>Atho</geogName> celsitudinem confutat Divinus <persName>Plato</persName>, qui <persName>Aeliano</persName> teste medicis
                consulentibus, ut <name>Academia</name> minus salubri relicta in <name>Lyceum</name> migraret, responsum dedit
                se vitae diutius protrahendae gratia ne superiora quidem eaque saluberrima <geogName>Atho</geogName> loca
                petiturum. Saluberrimus igitur aer fuit in montis huius fastigio. Non ergo ultra
                infimam aeris regionem attolli potuit, quae, ut hactenus ostensum, non solum
                insalubris, sed etiam homini inhabitabilis est. <geogName>Atlantem</geogName> quoque aiunt in summitate
                nivibus semper involvi, quod ipsum in <geogName>Alpibus</geogName>, <geogName>Pyrenaeis</geogName> et <geogName>Apennino</geogName> quotidie
                deprehenditur, nimirum summa ipsorum iuga et minantes in caelum scopulos glacie
                concretos recentibus pruinis continuo incanescere argumento, ni fallor, patentissimo
                montium istorum ut altissimorum vertices infra locum esse, ubi nives generantur. Hic
                autem cum media aeris regio sit, montes quoque celsissimos ultra illam apices suos
                non efferre legitima deductione concluditur.</p>
            <p n="XXXVIII"> Itaque ut hactenus dicta in synopsi tradamus, summa et assertionis ac
                responsionis nostrae est, quidquid de maiore quam quattuor aut quinque milliarium
                altitudine montium ab historicis refertur, non de lineae perpendicularis ascensu,
                sed de ambitus et itineris, quo montes eiusmodi plerumque superandi sunt,
                amplitudine intellegi opportere. Et quamquam de hac ipsa proportionem perpendiculi
                capere conentur geometrae, iusta tamen <persName>Kircheri</persName> observatio, eandem fere in
                mensurandis montibus quam in dimetiendis stellis occurrere difficultatem, quae ex
                arduo ad radices montium accessu, ex incerta lineae visualis incidentia, ex
                refractionum intervenientium varietate, ex instrumentorum non satis exactorum
                defectu pluribus aliis impedimentis occurrentibus non tantum non complanatur, sed
                plurimum augetur. Haec de montium altitudine prolixius disputata sufliciant.
                Maluimus enim in re incerta aliquid dicere, quam difficultate dissimulata omnino
                tacere tacendo ignorantiae quaerere patrocinium.</p>
      </div>
            <div>
        <head>QUAESTIO IV.</head>
            <head>Quaenam sit externa montium constitutio?</head>
            <p n="XXXIX"> Si umquam locum habet illud Philosophi pronuntiatum, scilicet Divinum
                Architectum ac naturam Dei aemulam nihil facere frustra, profecto admirandam
                utriusque sapientiam mortalibus depraedicat externa montium species ac constitutio,
                qui quasi tot facundissimis linguis clamant cum <bibl>Psalte</bibl> regio: <quote>ipse fecit nos</quote>, quot
                exterius formas exhibent et mira varietate conspicuas et sequenti consideratione
                dignas. Nos brevitatis memores Iliadem in nuce concludimus illa tantum de montium
                externa constitutione asserentes, quae magis obvia oculos oblectant quotidiano
                spectaculo.</p>
            <p n="XL"> Et figuram quidem quod attinet, in pyramideum seu acumen plerumque illa erigitur
                vel saltem proxime accedit. Omnia quippe gravia ex natura sua appetunt secundum
                partes circa centrum constitui, quam proxime quidem fieri potest absque naturae
                dedecore aut detrimento, atqui terram elementorum gravissimam esse quis ignorat?
                Igitur quamvis secundum aliquas partes attollatur in moles gibbosas, nativo tamen
                pondere impulsa pro viribus conatur circa centrum esse in aequilibrio, unde montes,
                cum e terra ortum trahant, in radice latiores sunt, in summitate autem in quoddam
                acumen desinunt. Aliam rationem addit <persName>Dandinus</persName> asserens halitos humidos in magna
                copia ascendentes a superveniente halitu terrestre subinde condensari in lapidem, et
                quoniam levia sursum tendunt in morem pyramidis, quemadmodum motu suo testatur ignis
                levissimus, ideo exhalationes illas humidas atque in saxum redactas figuram
                pyramidis retinere. Quid quod tempestatibus etiam ac procellis non raro adscribi
                possit acuminata figura montium, certe diuturni imbres ac venti ferocientes
                saepissime abradunt montium iuga, quos pluribus hind inde partibus spoliatos denique
                in conum efformant.</p>
            <p n="XLI"> Interim tamen non est, quod <persName>Blancanus</persName> metuat fore aliquando, ut propter continua
                montium decrementa denique tellus in meram planitiem redacta rursum ab aquis
                inundetur atque ad habitationem hominum penitus inepta reddatur, nisi istud
                periculum imminens praeverteret Novissimi ludicii Dies. Nam praeterquam quod
                providentissimi Conditoris officium sit aquas terminis conclusas iniecto quasi freno
                coercere, ne praescriptos limites transgrediantur, rerum quoque et causarum
                naturalium ordo ea lege est constitutus, ut his decedentibus succedant aliae, nec
                umquam montes tempestatum iniuriis detriti senescant, ut non aliis in partibus
                assurgant novi e terris aqua excavatis vel ventorum ministerio congerantur. Et
                tandem ipsa docet rerum ac hominum magistra experientia non timendum esse montibus
                fatum a <persName>Blancano</persName> praedictum, cum tot annorum saeculis ne unicus quidem mons ex
                integro labem aut ruinam passus sit, quae non alia ex parte illico fuerit
                compensata, nisi fortassis pauculos quosdam colles exceperis, qui si cum illorum
                numero, qui de novo emergunt, in comparationem aequali computo venirent, nae ab
                istorum multitudine multis quoque parasangis reliquerentur. </p>
            <p n="XLII"> Alteram eamque oculis haud iniucundam scaenam offerunt montium altissimorum
                vertices continuis nivibus coronati etiam Caniculae urentis tempore ferventissimo,
                quo planities et valles nimio calore vix non exsiccatae apertis terrae faucibus
                imbres anhelant. At mirum istud videri potest nemini, qui memoriam in quaestionem
                paulo ante de montium altitudine propositam referens intellexerit, mediam aeris
                regionem locum natalem esse nivium. Harum igitur patriae cum apices contiguos montes
                attollant, haud aliter potest contingere, quam ut calore deficiente perpetuis
                frigoribus montium summitates torreantur. Quamvis autem neutiquam negaverim iugis
                editioribus aliquam quoque esse radiorum solarium reflexionem, attamen cum continuis
                ibidem ventis sint exposita atque hinc inde ex lateribus frigido aere circumfusa,
                illa geminatae lucis reverberatio tantis viribus pollere haud videtur, quad ad nives
                resolvendas sufficiens esse possit. 
                Quin oculos tantum et quotidiana experimenta consulamus, et fatebimur haud gravate in
                vallibus atque ad montium radices non raro copiosas decidere pluvias nivibus interim
                summa eorum capita candido suo vellere obtegentibus, cum enim nix magna praedita sit
                raritate, facili negotio inter descensum ab aere infleriore et tepido in aquam
                reducitur, quod tamen in montibus fieri haud potest, ubi aer longe maiori
                frigiditate impeditur, quominus nivem ex media regione decidentem possit eliquare. </p>
            <p n="XLIII"> Accedit aliud p<add resp="Johanna Luggin">r</add>ovidae naturae consilium,
                videlicet ut calidissima ab austro spirans atmosphaera in suo per montes transitu
                nonnihil temperetur et frigore a nivibus incumbentibus mutuato utilis reddatur tum
                animalium respirationi, tum herbarum ac fructuum incremento. Unde <country>Norvegiae</country> et
                <country>Sueciae</country> montes praealtos atque aeternis nivibus rigescentes haud inepte naturae
                penum dixeris, quorum frigore opposito incensus mundi meridionalis calor quasi
                bilance perpetua intra fines suos cohibeatur.</p>
            <p n="XLIV"> Praeterea non minus considerationem ac admirationem meretur pulcherrima montium
                inaequalitas, quorum aliqui ex durissimo solidati sunt lapide, alii e terrestri
                eaque molliori glaeba compacti, alii demum facto velut saxum inter et glaebam
                connubio foedus tenent cum duritie et mollitudine utilissimum. Et vero ita fieri
                opportebat pro incolarum commoditate, cum enim regiones montibus interstinctae ob
                eorum numerum et terrae angustias campis explicatoribus careant tum ad iumentorum
                pascua, tum frumenti ac frugum opportunam educationem maximopere necessariis[,] opus
                sane fuerat planitiei defectum montibus ex glaeba coagulatis compensare, quibus et
                arbores implantiari et immitti semina et induci iumenta possent. Hinc, quo vallium
                pro tot hominibus pecoribusque pascendis haudquaquam sufficientium inopiae
                consuleretur, in ipsis montibus, etiam magna ex parte lapidescentibus, spatiosas ac
                maxime frugiferas planities natura extendit, quae ex glaebae ubertate tantum
                graminum ac dulcium herbarum suppeditant, quantum integris armentorum gregibus
                liberaliter nutriendis toto aestatis tempore cum ingenti villarum emolumento par
                esse potest.</p>
            <p n="XLV"> Interim tamen suum quoque locum in montibus obtinent omnis generis saxa et
                lapides, e quibus plerumque summa montium iuga efformantur. Et recte id quidem, cum
                enim tempestatum, id est mediae aeris regioni vel vicina vel etiam omnino immersa
                sint, certe perpetuas nivium, grandinum aliarumque iniuriarum inter sese
                deproeliantium alterationes sustinere non poterant absque notabilis decrementi
                discrimine, nisi firmiorem magisque solidam seu frontem seu dorsum accepissent, quo
                irruentes aeris tumultuentis impressiones facilius averterentur. Sapienter itaque
                editiores montium partes steriles ac saxosae permansere, ut, cum fructibus ibi
                enascentibus ob difficiliorem plerumque accessum gaudere nemo posset, haberent
                saltem homines materiem, quam pro habitationibus construendis ex thesauro lapidum
                inexhausto inde derivarent.</p>
            <p n="XLVI"> Porro, an montes saxosi cum mundi tantum exordio conditi, an vero etiam e terra
                in lapidem abeunte successu temporum enati sint, nonnullis dubitatur. Crediderim ego
                ad dissolvendum hunc nodum opus non esse gladio <persName>Alexandri</persName>, scilicet unice negando
                posse naturae viribus mollem terram in montem lapidineum degenere mutatione
                transire. Ut enim in praesentiarum dissimulem aquarum mineralium virtutem, qua
                iniecta ligna in saxum solidissimum admiranda metamorphosi convertuntur, fide
                historica refertur in partibus utrique polo vicinis integra maria hiemis frigore
                penitus congelascere, ex quibus per ventos aestivos magno fragore denuo resolutis
                vasti montes excrescant, ut transitus ad ulteriores provincias, praesertim
                Groenlandiae, penitus occludatur, ut suo testimonio confirmant nautae <name>Danici</name>, qui
                viam olim tritam hodie casso labore quaerunt.</p>
            <p n="XLVII"> At ecce, quam non utilitati modo, sed etiam oblectationi mortalium serviat
                parens natura in componenda montium specie externa etiam ad delicias usque
                liberalis! Quid enim aliud loquuntur tot frondescentes silvae, tot colles vitiferi,
                tot amoenae arbustorum in montibus virescentium scaenae, quam ut oculos recreent
                aspectu hominesque e domuum cubiculis in apricum et gratissimam umbram sub frondosis
                tectis dulciter mulcentem invitent? 
                Aiunt in unico <geogName>Libano</geogName> <country>Phoeniciae</country> monte atque in Sacris Voluminibus decantatissimo non
                minus grata quam mira varietate quattuor anni vicessitudines exhiberi, ad cuius
                radices aestus validissime urens aestatem, aer vero in parte paulo altiori
                temperatissimus una cum floribus herbisque aromaticis tempora veris refert. Si adhuc
                ulterius progrediaris, aura spirat haud illi absimilis, qui in autumno promovere
                solet fructuum maturitatem, denique supremum fastigium ingenti frigore ac perenni
                glacie obsidetur ac hiemem fovet gelidissimam. Sed ista aliorum sit narratio. Illa
                propior vero est observatio itinerantium in <geogName>Alpibus</geogName> <region>Europaeis</region> notata nimirum ex ea,
                quam <country>Germaniae</country> obvertunt, parte silvis et arboribus infinita paene multitudine
                distinctis vestiuntur, cum interea illo ex latere, quo ltaliae propiores accedunt,
                plerumque calvae sint rupes et ut plurimum arborum ornamentis destitutae. Huius
                diversitatis rationem haud adeo longinquam reddes, si dicas montibus fertilitatem
                conciliari ab humore, quem cum sol obliquis radiis, quibus partes boream
                respectantes obiter tantum salutat, numquam ad se adducere valeat, ibi relictus una
                cum glaeba ad procreandas arbores ac silvas abunde sufficit. Facies vero montium
                australis minus ferax efiicitur, quod eiusdem sideris calore ac lumine tam in
                aestate quam hieme identidem perstringatur omnisque humiditas occulta quadam eaque
                continua violentia exsugatur. Denique silvas frequentiores natura in montibus
                collocavit, ut essent ferarum latibula et avium silvestrium habitationes, quas
                homines tum venatione, tum aucupio sectarentur ipso vel ab aliis captas gulae
                litarent, quando ad refrigerandos Sirii latrantis aestus ex urbibus ad montana sedes
                transferunt.</p>
            <p n="XLVIII"> Quae ipsa fortasse etiam ratio videri potest, cur primi illi veterum temporum
                patres ac viri prophetae tam amantes montium fuerint, partim scilicet, ut habita
                sanitatis servandae cura liberiore in montibus ac puriore aura fruerentur, partim,
                ut delectationem quoque secuti amabilem simul ac varium subiectarum vallium
                prospectum quiete haurirent, ut adeo apud <name>Israelis</name> et <name>Iuda</name> reges mos fere
                obtinuerit, ut illi quidem in monte <geogName>Samariae</geogName>, isti vero primum in monte <geogName>Hebron</geogName>, dein
                in colle <geogName>Sionis</geogName> sedem regiam collocarent. Dicta confirmat laudata saepius magistra
                experientia, qua habemus homines, qui loca eminentiora libero caelo incolunt, serum
                induere senectutem, contra celerius illos senescere, qui vitam ducunt in terris imis
                ac palustribus. Rationem addit Sapientissimus Philosophus asserens senectutem esse
                quandam putredinem, quam animal instar aquae conclusae et lenta ignavia quiescentis
                facile contrahit. Cum itaque in montanis aer spiritu undique afflante motusque
                continua successione ceu anima perpetua agitetur, hinc est, ut tardius marcescant
                corpora in montibus, ocius vero in cavis vallibus, in quibus aer sine motu
                torpescens atque adeo minus sincerus ad viventium longaevitatem conducit.</p>
      </div>
            <div>
        <head>QUAESTIO V.</head>
            <head>Quam constitutionem montes habeant interius?</head>
            <p n="XLIX"> Scilicet contenta non erat insita mortalibus omnia pernoscendi cupiditas
                tuborum ac telescopiorum ope universam siderum aulam perlustrasse, flammis insuper
                et ferro in propriae parentis, terrae, inquam, viscera grassatur, dum in intima
                montium penetrans auri argentive aliorumque metallorum venas ceu pecudum exta
                haruspicum more scrutatur laboribus improbis, ut ex illis legat vel abundantiae vel
                egestatis argumenta. Licebit igitur et nobis meliore tamen ex fine interiora subire
                montium, non inde quidem ditescendi animo, sed ut interna eorundem constitutione
                inspecta additamentum faciamus scientiae philosophicae.</p>
            <p n="L"> Ortum ducimus a cavernis ac speluncis montium vastissimis, quas aut scrutatorum
                sollertia detexit aut arte violenta fossorum callosa manus effecit. Esse vero
                eiusmodi antra provida numinis dispositione in mundi initio constituta quis dubitet,
                cum non minus quam ipsi montes ad rerum naturalium commercia oppido sint utilia,
                immo necessaria? Quamquam et illud neutiquam eamus inficias novas frequenter cryptas
                rupto interioris telluris pariete apertas esse, seu quod crebris motibus soluta sit
                montium compages seu aquis erumpentibus excavata seu igneis exhalationibus exesa, ut
                ingeniose <persName>Cardanus</persName> meditatur.</p>
            <p n="LI"> Cavernae istae opulentissimae sunt gazophylacia, in quibus natura pretios partus
                sups et cimelia reposuit, ut hominum acuatur industria ad indag<del>n</del>andum et manus ad effodiendum, quod quidem
                successu adeo felici praestitere <name>Hispani</name> in <placeName>Potosina</placeName> apud 
                <name>Peruvianos</name> Colonia, ut a
                primo suo in oras illas adventu, quemadmodum ex <persName>Acosta</persName> refert <persName>Kircherus</persName>, id est ab
                <date>anno 1545</date> usque ad <date>85</date>, undecim supra ter centenos auri argentive milliones aerario
                regio fuerint illati. Fertilitate haud absimili pollet <region>Europa</region>, ut testantur fodinae
                <name>Schemnizenses</name> in <country>Hungaria</country> et <placeName>Suazenses</placeName> in <region>Tiroli</region>.
                Immo si fides sit alchimistis cuprum esse aurum imperflectum asserentibus, etiam
                montibus Norvegieis et Suecieis suae non desunt auri venae, cum in illis
                alicubi haud parum cupri eruatur. Sed haec historica sunt. Iam philosophiam
                audiamus, quodnam illa de metallorum in montibus latentium genesi ferre possit
                iudicium. Pater <persName>Honoratus Fabri</persName>, ut caelum ac sidera in corporum metallicorum
                effectione e causarum republica proscriberet, honorificam, ut existimat, Deo
                opinionem excogitavit, nimirum cum Divinus Opifex in Cosmopoeia terram communem
                rerum omnium parentem necessaria fecunditate instrueret, eidem copiosissima semina
                indidisse, ex quibus per calorem diversa intensione praedictum excoctis metalla
                denique oriantur. Verum hanc metallorum panspermiam haud parum inspectam habet
                <persName>Kircherus</persName> haud veritus dicere, quamquam Chymicis multus sit sermo de <quote>auri semine</quote>,
                tamen ne ipsos quidem intellegere satis, quid loquantur, ut adeo quotidianam de
                metallis nascentibus experientiam divinationi tam incertae superstruere haudquaquam
                opporteat.</p>
            <p n="LII"> Placet igitur in hac via sequi <persName>Aristotelem</persName>, ex cuius doctrina metallorum ortum
                sic explicamus. Materiam illis praebet halitus ex vapore et exhalatione compositus,
                ea tamen lege, ut vaporis humiditas praevaleat. Inde ab interno montium frigore
                condensata in massam abit vel pretiosam vel vulgarem, prout nimirum sidera
                influentia per virtutes suas formam induxerint. Hoc ipsum Philosophus declarat
                exemplo ad rem aptissimo ex rore vel pruina desumpto, ut, quemadmodum meteora ista
                compinguntur ex vapore e terra elevato constricto tamen aeris circumfusa
                frigididate, eadem pariter ratione metalla procreationem debeant vaporibus terrae
                adhuc insidentibus et praedicto frigore congelatis. Quidni ergo natura in montium
                cavernis metalla educaret, quae utpote halituum necessariorum numquam non
                feracissimae abunde suppeditant, cui sacra dicam, an impia mortalium ditescendi
                fames indefessis conatibus insidietur?</p>
            <note place="below">quotidianam] quotidianum Druck.</note>
            <p n="LIII"> Verum relictis hisce humanae avaritiae fomentis considerationem transferamus ad
                ea, quae necessitati sublevandae magis utilia latent in montibus. Et ecce conspectui
                sese offerunt vastissima quaedam antra, quae inter montium maiorum iuga teste
                <persName>Kirchero</persName> tamquam penuaria natura elaboravit, in quibus aquae tum ex oceano
                ascendentes, tum ex pluviis et nivibus deciduae in amplissimos lacus ac stagna
                colliguntur, unde postea fontes et flumina invento exitu erumpentes subiectas terras
                perluunt ac regna disterminant.</p>
            <p n="LIV"> At nempe, inquis, aqua naturam suam exuit et indolis ac gravitatis oblita e loco
                proprio in alienum tendit? Cur oceano inter praescriptos limites quiete relicto
                nefas sit dicere non solum grandia illa hydrophylacia a natura fabricata, sed etiam
                in prima montium efformatione perenni aquarum scaturigine repleta fuisse? Sed parce
                metu, quisquis pro tuenda aquarum graviditate plus aequo es solicitus. Haud enim
                credo ignoras divinae vocis oraculum testantis <quote>flumina reverti ad locum, unde
                exeunt</quote>. Numquid autem revertuntur ad oceanum et <quote>intrant in mare</quote>? Itaque ne sacro
                vati frontem opponas, originem fluminum e mari petendam concedas necesse est. Neque
                vero rem existimo maioris moliminis aquarum in montium receptacula ascensum ratione
                philosophica declarare. Scio te hospitem non esse in rebus meteorologicis. Meministi
                igitur multos maximosque ignes latere in terrae visceribus. Aut si dubitare lubeat,
                oculos consule et experientiam, et videbis flammas et incendia haud infrequenter non
                ex montibus tantum, sed etiam ex lacibus evolvi. Quid ergo prohibeat, quominus calor
                subterraneus aquas intra montium infimos meatus distributas in vapores copiosos
                extenuet, qui postquam ob indolis suae levitatem sursum evolaverint, ab obsidente
                frigore ad pristinam densitatem redacti iterum in aquas migrent, tamdiu in vasta
                quadam caverna detentae, donec carceris impatientes per molliore montium partes
                exesas viam sibi faciant rursumque deorsum erumpant?</p>
            <p n="LV"> Coniectura istaec utut similis vero si fors displiceat, age ex ipso mari petamus
                rationem. Irrequietum illud elementum est et perpetua fluctuum vicessitudine
                agitatum. Hinc fit, ut ad litora identidem allisum iis tandem paulatim excavatis
                viam sibi sternat ad ima montium, ubi succedente semper novo aquarum pondere sursum
                truditur per cavitates, usque dum per varios fluxus et transitus percolatum nativa
                sua gravitate denuo ad ima relabatur. Profecto nec rationi nec experientiae
                contrarius ero, si dicam a Praepotenti Deo tertia creationis die grandes eosque
                plurimos in terra et montibus canales fuisse perfossos, per quos veluti naturae
                venas aquae marinae perpetua quadam pericyclosi euntes ac redeuntes demum ad antra
                illa et reconditoria perveniunt, e quibus fontium ac fluminum aquae et natales
                ducunt et incrementum.</p>
            <p n="LVI"> Vide autem, quam commode novas montium divitias aperiant flumina, non accepta
                tantum ab illis scaturigine, sed aliis insuper dotibus nobilitata, quarum
                encomiasten agit <persName>Plinius</persName> <bibl>Naturalis Historiae</bibl> scriptor notissimus. Nempe, ut colore,
                its et sapore differunt quam maxime. <geogName>Rhenus</geogName> aquas vehit subvirides, <geogName>Danubius</geogName>
                candicantes, <geogName>Tiberis</geogName> in <country>Italia</country> et <geogName>Moenus</geogName> in <country>Germania</country> flavi sunt. Alii sal olent,
                sulphur alii, saccharum alii. De virtutibus aquarum medicis notior est fama ex
                Thermis et Acidulis, quam ut prolixius referre opporteat. Ex quibus sane
                affectionibus longe melius veriusque quam chiromantis ex manuum lineis, colligere
                datur, scatere montes mineralibus ac lapidibus, diversaeque naturae herbas ac
                radices in gremio suo alere, quarum virtutes ac qualitates aquae lambendo contrahunt
                ac inexhausta prodigalitate derivant, ut habeant homines, quo in commoda sua utantur
                et Numinis potentiam admirentur.</p>
            <p n="LVII"> Necdum tamen pedem referre licet e montibus, priusquam de eorundem incolis
                inquirenti faciamus satis. Fuere, qui purgantium animarum carcerem in <region>Scandinavia</region> a
                veteribus olim <country>Germaniae</country> adnumerata constituerunt ob formidolosissimum quendam
                montem, quem lingua vernacula <name>
            <foreign xml:lang="dt">
              <emph>DEN HECHELBERG</emph>
            </foreign>
          </name> vocitabant, ex quo non de nocte tantum,
                utpote crebris phantasiae illusionibus amica, sed etiam die media tantus
                vociflerantium clamor percipitur, ut ad iustum milliare in circumfercntia audiatur.
                Sed nimirum commentum hoc est rusticam superstitionem non excedens, quam pridem
                erroris arguit communis fidelium sensus, qui locum lustrandis pie defunctorum
                manibus destinatum infra terram reponit a damnatorum ergastulo nonnihil remotum.
                Nolim tamem fidem derogare probatorum scriptorum monumentis, quae mira referunt de
                sonis ex montibus subinde audiri solitis. Fournerius saxi cuiusdam marini meminit in
                <geogName>Barri</geogName> <region>Walliae</region> Australis Insulae siti, cui si auris applicetur, sonitus percipiuntur
                fabrorum tumultuantium, nunc follium flatus aut ictus repetiti malleorum. Alibi in
                <country>Britannia</country>, ut <persName>Clemens Alexandrinus</persName> narrat, spelunca montana est, quae quotienscumque
                ventos ad interiora admittit, aemulatur strepidum Cymbalorum numerosa manu
                pulsatorum. Pater <persName>Iohannes Paes</persName> in <bibl>Historia Abyssi</bibl> rupem describit parabolice
                excavatam, quae vocem quantumvis submissam ad 50 tamen passuum distantiam reddit.
                Dum clamor intenditur, credas integri exercitus voces audire. Haec aliaque plura si
                ita se habeant, aio antra montium cavernosa canalibus diversae magnitudinis esse
                perforata, in quibus velut organi pneumatici fistulis ventus intro susceptus pro
                varia vel constrictione vel dilatatione in varios quoque sonos prorumpit. Adde
                multiplicem ventorum et halituum ad montium latera allisionem, quae diversimode
                repercussa sonos ac tumultus auget. Fateor dicta haec non esse apodictice, sed
                divinatorie, principiis tamen meteorologicis nequaquam dissona, quam limam si
                refugiant admiranda eiusmodi montium pathemata, vel fabulis adnumera, daemonum
                adscribe calliditati, quibus volupe est credulis mortalibus imponere, ut in errores
                inducant sub specie admirabilitatis.</p>
            <p n="LVIII"> Illud tamen certissimum longaque firmatum experientia in montium cavernis
                malos spiritus habitare, qui <name>Nanorum</name> seu <name>Pygmaeorum</name> formam induti communi
                nomenclatione <name>Virunculi Montani</name> seu <foreign xml:lang="dt">
            <name>
              <emph>BERGMÄNNLEIN</emph>
            </name>
          </foreign> dicuntur haud raro fossoribus
                molestissimi. Nec spectra desunt alia et larvae infernales ad id, ni fallor, Deo
                permittente in montibus frequentes, ut discant cupidi mortales suae temperare
                insatiabili avaritiae, dum vident illis sese thesauris tam avide inhiare, quibus
                principes tenebrarum tamquam custodes indefessi praesident.</p>
             <p n="LIX"> Quid autem? Nullumne omnino animal dicemus incolam esse montium? Equidem de feris id admittere
                non est, cur multum repugnem. De muribus alpestribus <country>Germanis</country> <name>
            <foreign xml:lang="dt">
              <emph>DIE MURMELTHIER</emph>
            </foreign>
          </name>
                testantur complures fide digni, dum erant in <region>Valeria</region>. ld ipsum de graculis in Monte
                <geogName>Apennino</geogName> memorant scriptores alii. Homines vero ipsos quod attinet, an etiam inter
                montium habitatores recenseri debeant, non ausim negare, postquam omnem dubitandi
                locum ademere Historicae Tabulae, in quibus legimus integrum quendam Iudaeorum
                gregem intra Montium <geogName>Caspiorum</geogName> recessus conclusum fuisse. <persName>Philippo III.</persName> Hispanias
                regente, dum venatores beluas persequuntur, in hominum coloniam inciderunt in
                regione montana vitam degentium a feris non multum abludentem. Similem eventum ex
                <persName>Guillielmo Nebrissensi</persName> addit <persName>Kircherus</persName> in opere saepius laudato. Porro, quibusnam
                viis, casune, an disponente Numine in montes penetraverint, necdum est exploratum
                satis. Consule, si placet, auctorem citatum, qui magnae curiositati eruditione haud
                minori respondebit. Nobis tandem lubet ex montibus rursum in apertam lucem
                remeare.</p>
      </div>
            <div>
        <head>QUAESTIO VI.</head>
            <head>An vulcani seu montes ignivomi sint camini inferorum.</head>
            <p n="LX"> Hactenus <name>Chimaera</name> res fuit, quam ad fabulas relegabant poetae, philosophi e
                naturae republica eiectam inter <foreign xml:lang="gr">adynata</foreign> reposuere, hoc est talia, quae nullis, non
                naturae modo, sed divinis etiam viribus effici posse credantur. At denique veritatem
                debemus historiae, ex qua accepimus <name>Chimaeram</name> montem esse praecelsum in <region>Lycia</region>
                triplici eoque mirifico aspectu ad memoriam posteriatis insignem. Verticem calvum
                gerit et flammas continuo eructantem. Media autem pars campos alit et pascua ovibus
                et capellis amica. Demum radix exsucca est et sterilibus arenis obsita. An peregrina
                narro? Verum mirari desine rei insolentiam, quam in quotidianum paene spectaculum
                abiisse docent tot montes ignem eiaculentes, quorum plures octoginta per orbem
                terraqueum dispersos numerant geographi. Solam <region>Europam</region> e quattuor orbis portionibus
                minimam octo terrent. Quid notum magis <geogName>Aetna</geogName> in <region>Sicilia</region>, cuius incendiis tonies
                <geogName>Catanensis Ager</geogName> vix non sepultus ingemuit? Strages a <geogName>Vesuvio</geogName> editas a <date>Nati
                Servatoris anno ter et decies</date> sensit <region>Campania</region>. In <region>Hetruria</region> mons est, qui diem igne
                et fumo inficit, noctem flammis iugiter erumpentibus reddit terrificam. <country>Islandiam</country>
                vastant <geogName>Hecla</geogName>, <geogName>Helga</geogName> et <geogName>Mons Crucis</geogName>, quorum dorsa, dum perpetuis nivibus
                obrigescunt, radices continuis ardent ignibus et accedentibus ulteriorem gressum
                prohibent. Assentiris, ut video, veritati historicae, age modo, ipsas vulcanorum tam
                dire ferocentium causas cum <persName>Plinio Seniore</persName>, sed feliciore exitu scrutemur.</p>
            <p n="LXI"> Montes ignivomes spiracula et caminos inferorum esse ad deliramenta reicerem
                somniantium vetularum, nisi rem fere extra omne dubium fecissent viri non minus
                doctrina sacra profanaque quam virtute ac religione clarissimi.
                Chorum ducat uti dignitate, sic et ordine primus <persName>Alphonsus Tostatus</persName> Abulensis
                Ecclesiae Mitra conspicuus, <quote>de <geogName>Aetna</geogName>
          </quote>, intuit, <quote>ac <geogName>Vesuvo</geogName> a quibusdam indubitato
                astruitur, quod inferni quaedam ora sint</quote>, adducens <persName>Franciscum Mayronem</persName> dignum sane
                Doctore Subtili discipulum, qui existimat vulcanorum ora Deo sic iubente ad
                mortalium terrorem nunc quidem aperta esse, claudenda tamen die illa, quae mundo
                finem, geminae vero aeternitati initium dabit nullo umquam fine terminandum.
                <persName>Laurentius Surius</persName> scriptor scientia vitaeque religiossime transactae testimonio ex
                aequo celebratus <quote>quaedam esse</quote> ait <quote>
            <name>Tartari</name> ostia aut loca puniendis animabus
                destinata</quote>, cuius assertionis suae testem adducit <geogName>Heclam</geogName> paulo ante a nobis
                memoratum, apud quem visantur mortuorum spiritus, qui in nota specie offerantur
                familiaribus colloquiis hominum. ln asserenda hac opinione praeivere <persName>Gregorius
                Magnus</persName>, ille totius fidelium gregis Pastor ac Doctor sanctissimus, <persName>Petrus</persName> item
                <persName>Damiani</persName>, et ipse Romana purpura pro meritis honoratus, quorum uterque congestis hanc
                in rem historiis argumenta faciunt minime levia, quibus nos in suam sententiam haud
                invitos pelliciant. Tanta itaque tantorum testium auctoritate munitus, quidni
                concedam vulcanos esse spiracula flammarum infernalium, quibus in medio terrae seu
                centro sedem assignant Patrum ac Dominorum suffragia? Ex his porro velut puteis
                ignium numquam deficientibus per canales infra terram dispositos ea, de quibus
                disputamus, oriuntur incendia, quorum aestuaria seu ostia recte dixeris montes
                ignivomos, quos, ut eruditissimus <persName>Surius</persName> loquitur, hunc in finem <quote>Deus exstare
                voluit, ut certius nossent mortales, quae maneant impios post hanc vitam</quote>, atque ex
                parvo illo tempore, quo vulcani clades inferunt subiectis regionibus, capiant
                mensuram, an scelerum impaenitentes <quote>habitare possint cum ardoribus sempiternis?</quote>
        </p>
            <p n="LXII"> Haec tamen ut vera vel vero saltem proxima sint, unus tamen etiamnum vellicat
                scrupulus. Etenim cum ignium <name>Tartareorum</name> abyssus in imo globi terraquei corde
                collocata ex calculo geometrico nongentis amplius leucis distet a montibus
                incendiariis, qui fieri possit, ut per tot meatus subterraneos tantas ignium
                suppetias subministret, quantum pluribus quam octoginta vulcanis ad evomendos ignes
                et cineres sufficiat? Equidem haud mini persuadeo adeo curtam alicui supellectilem
                domi esse, ut existimet <persName>Minerva</persName> tam pingui intelligi debere, quae de montibus
                flammiparis paulo ante pronuntiata sunt. Primum apud inferos ignium fontem esse
                diximus, an propterea alias pro eorundem genesi explicanda causas suppetere negamus?
                Minime vero. Placet declarare assertum fluminum exemplo, quae, licet prima
                incunabula capiant ab oceano, quemadmodum quaestione superiore ipsimet docuimus,
                haud tamen pauca in montibus sunt hydrophylacia, quae conceptas ex mari aquas ceu
                utero fovent, donec aperto exitu erumpant in publicum cursuque per regna et
                provincias promoto ad suum denuo revertantur principium. Idem modo iudicium esto de
                controverso scrupulo. Prima nempe flammarum sedes est infernalis carcer, at non
                unica. Superstant stationes aliae intra telluris viscera diversissimis in locis
                excavatae et reproborum loco superstructae, cum quo licet multo minores continuis
                tamen meatibus connectuntur uberemque suppeditant materiam alendis ignibus
                aptissimam.</p>
            <p n="LXIII"> Hanc vero non opus est novis machinis e longinquo deferre in partes terrae
                interiores, quippe quae ipsa est rerum huiusmodi parens fecundissima. Ea inspice,
                quae montes igniti eructant et incendii pabulum, si minus oculis, certe olfactu
                iudice deprehendens, scilicet flammae revolvuntur taeterrimo sulphuris odore
                gravidae aut pingui admodum et oleo simili liquore seu bitumine refertae, quod ad
                concipiendos atque fovendos ignes quam maxime conducit affusis etiam aquas
                insuperabile.
                Certe agnes illi, qui <persName>Claudio Nerone</persName> imperante <name>Ubiorum</name> agros velut exundans flammarum
                oceanus exusserunt nec imbribus quantumvis maximo impetu effusis nec aquis aut
                humoribus aliis domari poterant, abundabant nimirum ingenti bituminis copia, quod
                saxis iniectis extinguitur, undis vero augetur. Quid mirum igitur, si materiam in
                montibus inflammari aptam seu ignis ex spectu <name>Tartareo</name> ascendens vel in
                pyrophylaciis delitescens accendat, quae subinde per rarefactionem extenuata et
                carcerum suorum impatiens exitum quaerit collectis viribus, donec per ora vulcanorum
                grandes lapidum, cinerum atque ignium procellas horrifico mugitu exoneret? Et adeo
                quidem nitri, carbonum fossilium, sulphuris ac bituminis ferax est terra montosa, ut
                quod in uno loco vorax flamma depascit, alibi multiplicato fenore iterum
                succrescat.</p>
            <p n="LXIV"> Sed quemadmodum nihil adeo nocivum est in universo, quod non etiam aliqua
                utilitate commendari mereatur, sic pariter damna a montibus ignitis inferri solita,
                compensantur mira fecunditate, qua pollens regiones illae, quae vulcanis furoribus
                obnoxiae sunt. Terreat licet amoenissimam <region>Campaniam</region> vicinus Vesuvius, non tamen
                prohibebit, quin nobilissimis vitibus agri circumsiti liquorem progeminent dignum,
                quem luppiter aut deorum aliquis ceu lacrimas pretiosas fundat. Mugiat <geogName>Aetna</geogName> atro
                turbine tonantia sua viscera eructans, est tamen et manebit <region>Sicilia</region> horteum
                feracissimum, ex quo affinis Italia panem accipiat incolarum necessitati plures in
                annos suffecturum. Et certe vix aliter accidere potest, exhalationes enim ab ignibus
                sub terra absconditis emissae non modo telluris poros aperiunt, sed etiam apertos
                continent, quo fit, ut ea, quae per vegetationes crescere natura voluit, a frigore
                exterius allabente non minus fortuiter defendantur, quam spiritibus calidioribus
                conceptis succum puriorem excoquant suumque incrementum mira fertilitate
                propagent.</p>
      </div>
            <div>
        <head>QUAESTIO Vll.</head>
            <head>Quid sentiendum de Montibus Aeoliis seu ventorum.</head>
            <p n="LXV"> Suos etiam abortus patitur humanum ingenium, si opiniones concipiat plus aequo
                aberrantes ab eo, <quote>quod</quote>, cum <quote>videatur universis</quote>, non potest non <quote>esse verum</quote>. <persName>Ioannes
                Keplerus</persName> sagacissimi, ut <persName>Ricciolus</persName> loquitur, atque ardentissimi vir ingenii et trium
                imperatorum <persName>Matthiae</persName>, <persName>Rudolphi</persName> ac 
                <persName>Ferdinandi II.</persName> mathematicus in eam cum Platonicis
                sententiam delapsus est, ut doceret terram vastissimum quoddam animal esse, e cuius
                pulmonibus continuo eoque necessario motu agitatis, exspirationes illae oriantur,
                quas communi iam nomenclatione ventos appellamus.</p>
            <p n="LXVI"> At nobis hic non est animus peregrinam hanc opinandi licentiam altius excutere,
                quippe quae sua sponte deficiens cessavit in pretio esse apud sanioris philosophiae
                cultores. Quis enim ferat ab Omnipontente Conditore productum esse animal tot
                saevissimis convulsionibus identidem cruciatum, quot continuis sese pugnis
                conficiunt pleraeque globi terrestris partes? Aut fortasse opus est Manu Divina
                dignum grande istud mundi animal, cui cetera viventia velut pulices Mahometis arieti
                inhaereant? lgitur missa tam insulse philosophandi methodo illud modo nostrum est
                negotium, ut serio inquiramus ventorum patriam, scilicet indagando, an sicut ignis
                et aqua, sic pariter elementum tertium, aer scilicet seu ventus in montibus locum
                obtineat? Porro ne repetitus in montes ingressus pariat molestia, complanemus iter
                per fabulas, inde paulatim ad ipsam deventuri veritatem.</p>
            <p n="LXVII"> <name>Mantuanus Vates</name> gravissima herois sui discrimina enarrans <name>Iunonem</name> ait maximo,
                id est muliebri odio in <name>Aeneam</name> succensam <region>Aeoliam</region> petiisse regionem horridis ventis
                infamem, quos ut in <region>Troianorum</region> perniciem obtineret, <region>Aeolum</region> regem solicitasse oblata
                quadam pro futuro connubio ex <region>Nympharum</region> suarum Gynaeceo pulcherrima, haud scilicet
                ignorans, quantum feminae valerent in viros, quos mollis amor vetat prudentes esse.
                Paruit <name>Iunoni</name> rex effeminatus facta ventis potentate, ut qua data porta ruentes
                concitato in furias pelago Troianam classem in undis tumularent, eventu procul dubio
                secuturo, nisi <name>Neptunus</name> maris deus factae tempestatis impatiens suis quidem
                fluctibus pacem, ventorum vero turbae alieno in regno crude debacchanti reditum ad
                antra sua imperasset. Percepimus fabulam, remoto iam cornice investigemus
                nucleum.</p>
            <p n="LXVIII"> <region>Aeolia</region> regio est ex illis insulis conflata, quae <country>Italiam</country> inter et <region>Siciliam</region>
                sitae alio etiam nomine <name>Vulcaniae</name> dicuntur a geographis. <region>Aeoliarum</region> tamen
                appellationem obtinuere ab Aeolo Hippotae filio, qui dum in iis regnaret ex
                insularum istarum fumo ex montium cavernis saepissime evoluto ventos in triduum
                nautis praedicere solitus erat. Unde haec insulae etiam <name>Ventorum Patria</name> a nonnullis
                vocatae sunt. Et recte id quidem, si vera sunt, quae de ventorum materia tradunt
                philosophi. <persName>Aristoteles</persName> hanc esse ait exhalationem calore et siccitate permixtam.
                Eruditissimi Conimbricenses addunt etiam frequentes vapores. Ventum denique nihil
                esse aliud praeter aerem agitatione commotum <persName>Hippocrates</persName> existimavit. Quaenam ex his
                opinio propius ad veritatem accedat, nolim decidere. Quamcumque enim asseras nostro
                serviet proposito, quo contendimus etiam in montibus generari, qui data occasione
                erumpunt ex suis receptaculis et terras turbine perflant.</p>
            <p n="LXIX"> Stemus ab <persName>Aristotele</persName> uti doctrinae philosophicae subtilitate ita et veritate
                prae aliis antiquis conspicuo, quidquid in contrarium conetur <persName>Gassendus</persName>, qui edito
                duplici libello totus et solus in eo est, ut philosophiae lauream Stagiritae ereptam
                <persName>Epicuro</persName> suo imponat. Itaque iuxta Philosophum exhalatio calida et sicca ventorum
                materia est. Iam vero quis nescit in montibus, praesertim illis, qui fossilium et
                metallorum venis abundant, ingentem sane copiam eiusmodi exhalationum enasci? Istae
                autem vel a sole occultis virtutibus suis telluris viscera pervadente vel ab ignium
                subterraneomm calore per rarefactionem extensae, cum ampliorem locum quaerunt,
                impetus concipiunt ventis proprios ac intra montium anfractus hinc inde divagantes
                vario se murmure produnt, donec angustias pertaesae non raro viam aperiant terra
                validissimo impetu concussa, quemadmodum tam experientia quam damno suo testantur
                regiones montibus obsitae, in quibus post vehementes terrae motus crebri venti,
                exhalationes, inquam, invento exitu per aliquot dies ferociter tumultuantur.</p>
            <p n="LXX"> At nondum, inquis, confectum est negotium, si enim venti ortus suos debent
                exhalationibus calidis et siccis, equid causae est, cur e plurimorum montium
                cavernis venti spirant non tantum calore nullo praediti, sed non raro frigore satis
                molesto graves? Certe in altissimo quodam <region>Agri Serani</region> monte tanta est ventorum
                frigidorum saevities, ut nemo progredi possit erecto corpore absque discrimine.
                Aliud naturae prodigium continet Mons <geogName>Aeolius</geogName> e grandi lapide consurgens haud procul
                <placeName>Interamna</placeName> <country>Italiae</country> oppido dissitus, cuius fissuris atque rimis ad pedem patentibus
                vehementes venti efflant aestatis tempore, quos incolae dipositis canalibus exceptos
                ad domos suas deducunt, ut habeant, quo auram aestivi solis caloribus incensam
                aliquantum mitigare possint.</p>
            <note place="below">istae] ista Druck.</note>
            <p n="LXXI"> At scio, quid reponam. Stat sua Philosopho fides circa assignatam ventorum
                materiam, quam et nos admittimus, addita tamen, quam licere nobis volumus,
                declaratione. Plurimum refert, qua constitutione interius montes gaudeant aut quibus
                in terris collocati sint a natura. Nam quemadmodum peregrinantes facile plerumque
                induunt mores ac consuetudinis regionum, quas perlustrant, quin tamen nativam
                indolem omnino abiciant, eadem ratione exhalationes pergunt quidem materiam
                subministrare ventis, multas tamen interea proprietates imbibunt vel e locis, quae
                transeunt vel quas a corporibus circumsitis attrahunt. Norunt rerum nauticarum
                periti <name>Austrum</name> ventum meridionalem <region>Africae</region> provinciis serenitatem inducere, cum
                regionibus <region>Europaeis</region> pluvias affundat. Idem calorem affert <region>Europae</region>, in <region>America</region>
                cognatus est <name>Boreae</name>. Venti ex oceano spirantes plerique censentur minus salubres
                esse ob calorem et humiditatem, quae duo corruptionis principia secum ferunt. Illi
                tamen ipsi in regionibus calidis et summae aestatis tempore etiam sanitatem
                promovent, quia aerem nimio calore aestuantem temperata humiditate refrigerant. Unde
                liquido deducitur ventos pro qualitatum, quibus imbuuntur, excessu aut mediocritate
                diversum quoque temperamentum induere, salva interim exhalationum substantia, e
                quibus illos progigni, etiamnum cum Philosopho sustmemus.</p>
            <p n="LXXII"> His ita se habentibus iam propius accedamus ad propositam controversiam, quam
                ita declaramus. Ventorum e quibusdam montibus prorumpentium Frigus oritur ex
                vehentissima aeris inclusi agitatione, quam latentes fluminum intra terras occulto
                meatu labentium catadupae efficiunt, qualem ostendit <geogName>Velinus</geogName> fluvius per aestissimas
                rupes in subiecti montis profundissimam vallem sese praecipitans tanto aquarum
                cadentium strepitu, ut silente nocte per quinque millaria ab Interamnensibus
                percipiatur. Accedit inusitata aerie commotio, quad appropinquantibus ventum afflat
                rigore quodam frigido non parce imbutum.
                Ex hoc autem Velini lapsu tam admirando, cur non divinare, immo inferre liceat idem
                contingere in partibus montis interioribus, in quas aer ab undarum decidentium
                violentia compulsus per angustissimas rimas et foramina protrudantur, donec tandem
                ad canales illos perductus mutuata a frigore interno qualitate denuo in apertam diem
                erumpat, praesertim quod haudquaquam peregrinum videri debet, si per montis fissuras
                transiens ab earum angustiis valide constringatur? Frigus enim ab aere compresso
                effici posse quis negare ausit? Os in apertum rictum dilata, et calorem deprehendes
                velut ex olla succensa evaporantem, at si ore concluso aerem internum per angustum
                foramen propellas, frigidus edit ad cibos nimium calentes temperandos
                aptissimus.</p>
            <p n="LXXIII"> Quodsi hoc responso curiositati tuae nondum factum sit satis, neutiquam ero
                invitus, si cum <persName>Kirchero</persName> saepius laudato hoc ventorum ex montibus efflantium
                negotium explicare lubeat per aerem intus vel rarefactione extenuatum vel
                condensatione compactum. Nam, cum explicatio ista non multum a discursu a nobis
                paulo ante facto disserere videatur, non est, cur illam nobis conciliari non posse
                existimemus.</p>
            <p n="LXXIV"> Interiores vero montium regiones aere plenas esse testantur venti tam a
                septentrione quam australi mundi plaga spirantes, qui vehementia sua praevalent
                orientalibus et occidentalibus. Cuius constantis experientiae rationem haud aliam
                reddunt reverendissmi geographi, quam quod ex montibus copiosissima spirituum copia
                exhalet, qui vehementissimo motu concitati ventos efficient. At vero iam prius a
                nobis probatum est montium iuga communiter a septentrione protendi ad meridiem, quem
                in modem <region>Asia</region> dividitur <geogName>Montibus Sinicis</geogName>, 
                <region>Africa</region> <geogName>Montibus Lunae</geogName>, <geogName>Andibus</geogName> <region>America
                Septentrionalis</region>, <region>Europa</region> Alpibus, sub quibus haud dubie latent catadupae subterraneae
                et grandia pyrophalacia, quae exhalationes continuo effundunt unaque cum aere
                exagitato e montibus exspirant.</p>
            <p n="LXXV"> Denique intra montes aeri locum esse evincit haud levis elementi huius
                necessitas, utpote sine quo respirationem ducere non possent bestiae, quae vitam
                tolerant in montium cavernis aut in vastis fluminibus per eosdem delabentibus, quae
                piscibus abundare testatur <persName>Martinius</persName> in suo <bibl>Atlante</bibl>. Stagna quoque et vastissimae
                paludes, quae aquis vel ab oceano mutuatis vel a pluviis congestis montium
                hydrophylacia replent, pigro situ omnino torpescerent, nisi aer in montibus existens
                motu suo putredinem prohiberet.</p>
            <note place="below">quae] qui Druck.</note>
      </div>
            <div>
        <head>QUAESTIO VIII.</head>
            <head>An montes sint aliquando habituri finem?</head>
            <p n="LXXVI"> Supervacanea videri possit haec quaestio de montium interitu, postquam finem
                illis imminentem diserte praesignarunt sacrorum voluminum scriptores canonici.
                Primus feralem sententiam intonat Propheta Regius, ubi de secundo Dei hominis
                adventu scribens, <quote>transferentur</quote>, inquit, <quote>montes in cor maris et conturbati sunt
                montes in fortitudine eius</quote>. Similia paene verba adnumerat Vates Apocalypticus
                referens novissimas mundi ad interitum vergentis plagas, quas inter recenset terrae
                concussae motus tam horrificos, ut <quote>onmis mons et insulae de locis suis motae sint</quote>.
                Neque est, cur ista pluraque alia Divinarum Litterarum oracula per ementientem
                superiectionem dicta esse quisquam existimet, si ex Plinio <persName>legerit</persName> <persName>Lucio Martio</persName> et
                <persName>Sexto Iulio</persName> consulibus in <region>Agro Mutinensi</region> duos montes violento terrae motu agitatos
                inter sese adversis frontibus concurrisse assultantes et recedentes cum maximo
                fragore multaque Romanorum tum equitum, tum civium multitudine rei insolentiam
                inspectante. Quodsi naturae tumultuantis viribus effici eiusmodi portenta potuere,
                an fidem superet, quae de universi mundi ruina ac montium dissolutione altiore
                virtute inducenda, prophetarum vaticinia praedixere?</p>
            <p n="LXXVII"> Equidem tam impius non sum, ut verbis scripturarum insuper habitis montibus
                nullum umquam finem fore contendam. Patens nimium est incarnati verbi sententia, qua
                caelum et terram transitura pronunciavit et quidem per ignem in furore succensum,
                qui <quote>montium</quote> quoque <quote>fundamenta comburet</quote>.
                Attamen, ut mentem meam non dissimulem, in ea sum opinione montes quos ab
                omnipotentis manu tertia mundi creati die productos fuisse Quaestione I. docuimus,
                immutandos quidem fore, non tamen in ipsa, ut idiomate loquar philosophico,
                substantia, sed tantum quoad speciem exteriorem. Quam assertionem nostram non modo
                Divino Codici non adversari existimo, ut potius desumptis ex eadem firmamentis haud
                inepte stabiliri posse videatur. Experiamur, quonam successu promoveamus
                propositum.</p>
            <p n="LXXVIII"> Vox est <bibl>Ecclesiastis</bibl>: <quote>Didici, quod omnia, quae fecit Deus, perseverent in
                perpetuum</quote>. Quae verba licet <persName>Ioannes de Pineda</persName> doctissimus interpres intelligi velit
                de concessis ad vitam conservandam praesidiis, quibus creaturae nihil addere vel
                demere suis viribus possint. Ea tamen longe communior aliorum dominorum sensus ad
                caelos et elementa refert, quae consueta scripturarum phrasi opera Dei appellantur.
                Haec igitur novis quidem ornamentis decorabuntur perfectionibus mirum in modum
                adductis, salva tamen interea erit illorum essentia, quae eadem permanebit in omnia
                saecula. Audi illustrissimum ecclesiae lumen <persName>Augustinum</persName> de hac operum Divinorum
                aeterna permanentia ita magnifice testantem: <quote>Peracto</quote> inquit <quote>iudicio esse desinet hoc
                caelum et haec terra, quando incipiet esse caelum novum el terra nova mutatione
                numquam rerum, non omnimodo interitu transibit hic mundus. Figura enim praeterit</quote>
                iuxta Apostulum <quote>non natura</quote>. Magno <persName>Augustino</persName> in eandem fere sententiam concinit
                Doctor Maximus Divus <persName>Hieronymus</persName> in <bibl>capitulo 65 Isaiae </bibl> ita scribens, <quote>novos caelos et
                novam terram videbimus. Non dixit Petrus, alios caelos et aliam terram, sed veteres
                et antiquos in melius commutatos</quote>. Atque haec patrum istorum auctoritas tanta est pro
                accidentali tantum coeli terraeque innovatione, ut in hanc sententiam plerosque
                Patrum Latinorum ac Scholasticorum pellexerit, ut testis est locuples sapientissimus
                <persName>Lessius</persName>.</p>
            <note place="below">haec] hae. Druck</note>
            <p n="LXXIX"> Age modo, et quid pro montium persistentia ex adductis testimoniis asseri
                possit, dispiciamus. Montes terrae partes sunt non ultimae codem pene, tum
                utilitatis, tum necessitatis vinculo geocosmo coniuncti, quo elementa cetera eidem
                necessaria esse communi iudicio affirmamus, prout ex hactenus disputatis constat. At
                vero pro adstruenda illorum perpetua duratione, quam nec ingenio nec verbis parcunt
                viri omni exceptione maiores? Theologorum angelus <name>Aquinas</name>, cuius vel unius
                suffragium prae aliis sufficiat, duplici ratione novam elementorum claritatem
                propugnat. Si enim inquit creatura corporea inferioris conditionis remunerationem
                accipiet in compensationem obsequiorum homini exhibitorum, quemadmodum ex glossa
                colligitur, quidni etiam corpora elementaria novam sortiantur claritatem, cum
                propter solius creaturae humanae utilitatem et motus suos efiiciant atque ad
                effectuum generationes concurrant? Praeterea (quod alterum est sanctissimi doctoris
                argumentum) summa utique convenientia videtur, ut eadem sit totius et partis
                dispositio? Quodsi vero hominis corpus in decretoria illa mundi die nova quadam
                gloria vestietur, profecto competentem quoque statui suo claritudinem habebunt
                elementa, ex quibus tamquam partibus animae rationalis domicilium, id est corpus
                componitur. Ita pro elementis Sanctus <persName>Thomas</persName>, quibus si propter obsequia homini
                praestita adiudicatur stabilita in perpetuum duratio, quidni ex eodem fundamento
                suam quoque stabilitatem montes retineant etiam finita universalis iudicii
                solemnitate?</p>
            <p n="LXXX"> Equidem ratiocinari lubet hunc in modum. Quid commodi in hominum rem publicam
                ex montibus redundet, ignorare potest nemo, qui non ignorat, quem in finem ab
                Omnipotente Numine collocati sint in universo. Nam ut ea, quae per plures
                dissertationes memorata sunt hactenus, in manipulos redigamus, certe non tam rerum
                quaedam natura, quam hominis dumtaxat commoditas illos postulabat. Montes quippe
                sunt, qui vel subiectarum regionum incolas a nimio aestu defendant. Sunt regnorum ac
                provinciarum limites a Deo positi, quibus mortalium ambitio ac libido dominandi
                coercetur, ne absque ullo freno ad vexandas finitimas terras cum gravissimo
                habitatorum damno sese effundat. Suppeditant aedificiis lapides et saxa, metalla
                pretiosa sumptibus, ornamentis gemmas et uniones aliaque quam plurima humano
                commercio vel necessaria vel peraccommoda. Atque ut impositam quoque omnibus e vita
                decedendi necessitatem, quantum quidem in ipsis est, vel omnino avertant vel saltem
                in longissima tempora prohibeant, suggerunt ad usus medicos pretiosas radices et
                lectissimarum herbarum varietatem cum fertilissima diversorum fructuum et aquarum
                abundantia, qua aegri mortales vel corporis ac sanitatis vigorem conservent vel, si
                quod labis aut debilitatis adhaeserit, pristinae valetudini restituant. Denique,
                quod silentio praeterire nefass ducerem, quot sunt beatissimae in patria superna
                animae, quibus aptissimam solitudinis sedem montes subministrarunt, in quibus a
                mundi turbatissimi procellis remotae, liberrimo volatu ad caeli contemplandas
                delicias continuo eluctabantur dum fortasse extra montium cavernas inter hominum
                turbas conversatae, non sine curarum molestiis ac hostium impugnationibus salutis
                tramitem tenuissent. Haec tanta centumque alia in solius hominis utilitatem servitia
                e montibus profecta, an non parem cum elemento terrae stabilitatem iisdem
                evincant?
                Magna per me sint beneficia in hominum usus ab elementis derivata. Numquid autem
                plurima quoque incommoda, immo haud levia nocumenta ab iisdem provenere? Nescisne ab
                ignibus vel e caelo deciduis vel e terra prorumpentibus magnas regionum portiones
                saepius conflagrasse? Nonne aquarum violentia ruptis aggeribus per cumulatas
                inundationes vastissimam provinciis solitudinem induxit? Quotiens aer putrido humore
                admisso orbi pestilentiam invehens non urbes modo et oppida, verum etiam amplissima
                regna habitatoribus evacuavit? Demum etiam terra, elementum ceteroquin hominum
                commodis maxime accommodatum, contineri tamen ita non potuit, quin non
                frequentissime ruptis hiatibus, integras civitates et insulas ante tempus tumulo
                inferret. Et tamen sua stabit elementis integritas novorum etiam omamentorum
                accessione augenda. Et fatum inevitabile atque extremum beneficos montes premat,
                quos plus utilitatis quam damni humanis necessitatibus afferre toties audivimus?
                Ergo vel istis suam quoque concedamus permanentiam vel non admittamus patrocinium
                pro elementorum stabilitate a Doctore Angelico allatum.</p>
            <p n="LXXXI"> Sed alteram quoque eiusdem rationem breviter perstringamus. Elementa partes
                sunt humani corporis, igitur pari cum suo toto incorruptione gaudebunt. Recte id
                habet. Id ipsum ad nostrum transferamus propositum. Partes non ultimae globi
                terraquei montes sunt. Quis dubitat? Hoc summa huius necessitas et maxima illorum
                probat utilitas. Si vero ipsum totem, moles inquam terraquea vel instar auri fulgida
                vel instar vitri lucidissimi perspicua radiabit, quemadmodum loco superius signato
                docet idem <name>Angelicus</name>, optima sane consecutione infero: Ergo et montes, totius
                terraquae partes in novam quondam formam commutati perpetuam clarescent remanente
                integra eorundem substantia, quae et ipsa super stabilitatem suam sicut tellus
                fundata est.</p>
            <p n="LXXXII"> Parce vero montium perpetuam durationem in dubio vocare ex fine, qui cum
                hominibus aut felici aeternitati transcriptis aut ad incendia numquam extinguenda
                detrusis deinceps nullus futurus sit, certe non esse, cur ulterius in mundo renovato
                montes persistant. Quaeso te, qui haec obicis, non sentis hoc telum in montes
                contortum eodem iure in elementa et ipsos caelos remitti? Certe etiam superna istaec
                corpora illo, quem nunc observant, fine destituentur, nam primo quidem sistetur
                caelorum motus et, quod verissima necessitate consequitur, nulla amplius edit noctis
                aut diei ceterorumque temporum vicissitudo. Non aquei vapores deinceps cogentur in
                nubes et pluvias. Nulla ignis succendet fulmina, aut in ventos migrabit aer, nec
                molestis terra laborabit convulsionibus. Quid iam inferes? Ergo cessante hoc fine
                ipsa quoque caelorum elementorumque corpora collabentur? Non puto. Istis vero si
                providentissimus Deus alium illumque nobis quidem adhuc ignotum finem praefiget,
                propter quem ea ponet et conservabit <quote>in saeculum saeculi</quote>. Num adeo inopem
                existimemus eandem providentiam, ut in exaustis <quote>sapientiae et scientiae</quote> suae
                thesauris non nullum super finem habeat, quem montibus assignet? Quemadmodum igitur
                per <quote>ignem ante se praecedentem</quote> elementa et caelos purgatos nova eaque pulcherrima
                innovatione Deus ornabit, sic eadem pariter ratione mihi persuadeo montes quoque
                ignibus expiatos tamquam praecipuas globi terraquei partes illa <quote>revelatione gloriae
                filiorum Dei</quote> induendos, quam teste Gentium Doctore omnis creatura exspectat.</p>
            <p n="LXXXIII"> Quod autem de montibus in cor maris transferendis <bibl>Sacrae Litterae</bibl> enuntiant,
                me non moratur, quippe quod vaticinium non de integris montium catenis, sed de
                extremis solum prominentibus iugis iuxta complures interpretes admittitur, quae a
                nautis promontoria appellantur.
                Enimvero ista a vehementissimis terrae concussae motibus, qui supremae sententiae
                diem <quote>arescentibus prae timore hominibus</quote> antecedent, a continente avulsa ingenti
                fragore in oceani aquas concident et vel in imo maris fundo subsident vel novas
                easque sat grandes insulas efformabunt. Quae tamen immutatio tam parum officit
                nostrae hactenus propositae opinioni, quam parum ipsius Servatoris verba, quibus
                caelorum virtutes movendas et stellarum e caelis lapsum testams est, obstant
                caelorum ac elementorum perpetuae incorruptibilitati.</p>
            <p n="LXXXIV"> Haec de montium duratione ac universim de illorum origine ac natura dicta
                sufficiant. In quibus si quis fortasse non omnia, tum ad auctoritatis, tum ad
                rationis limam plana et exacta deprehenderit, facile concedet veniam, ubi propria
                experientia doctus fatebitur, rarum admodum et difficile esse in montium
                conscensione numquam impingere. Ceterum illam cupimus ex montium consideratione
                utilitatem deduci, ut quotienscumque in illos obtutum vel curiositatis vel animi
                causa defigimus, duplex eorundem officium, quo in extremis mundi desinentis
                temporibus fungentur, totiens menti obiciamus, fore nimirum, ut vel cum reprobis
                atque a felicissimo beatorum consortio aeternum rescindendis hominibus ferali
                ululatu invocare illos necesse sit, <quote>cadite super nos</quote>, aut feliciori sorte salutare
                tamquam <quote>montes suscipientes pacem populo</quote>, quando levatis in illos oculis nobis
                veniet auxilium, quod cum electis omnibus bona pleni fiducia expectamus.</p>
      </div>
            <div>
        <head>
          <emph>POSITIONES RELIQUAE</emph> Ex universa philosophia</head>
            <list type="ordered">
                <item>Logica est scientia actuum rationis directiva.</item>
                <item>Ad alias scientias perfecte acquirendas moraliter necessaria.</item>
                <item>Non dantur praecisiones obiectivae.</item>
                <item>Admittenda est Materia Prima Aristotelica.</item>
                <item>Forma substantialis est distincta ab elementis combinatis daturque in homine,
                    brutis, plantiis et quibusdam mixtis perfectis.</item>
                <item>Mutua prioritas inter causas morales non repugnat.</item>
                <item>Substantia producit substantiam una cum accidentibus tamquam instrumentis
                    physice influentibus.</item>
                <item>Causa Prima demonstratur argumentis physicis et moralibus et concurrit
                    immediate ad omnes effectus causarum secundarum.</item>
                <item>Non omnia sponte nascentia oriuntur ex semine praevio. Causa productiva
                    plerorumque insectorum vel sunt Intelligentiae vel Causa Prima.</item>
                <item>Dantur accidentia realia et absoluta. Item qualitates occultae, quad non sunt
                    asylum ignorantiae.</item>
                <item>Vita in actu secundo est motus perfecte immanens.</item>
                <item>Organa sensuum externorum vivunt.</item>
                <item>Sanguis non est animatus, etsi moveatur circulariter.</item>
                <item>In generatione viventium non datur animarum successio.</item>
                <item>Praeter animam non admittimus formas partiales.</item>
                <item>Bruta perfecta habent animas indivisibiles.</item>
                <item>Anima rationalis est evidenter immortalis.</item>
                <item>Et post mortem non est in stato violento.</item>
                <item>Inter animas rationales defacto non est inaequalitas perfectionum
                    essentialium.</item>
                <item>Voluntas est libera libertate indifferentiae, quae veritas est de fide contra
                    Iansenium.</item>
                <item>Cum hac libertate non videtur stare praemotio physica.</item>
                <item>Quinque sunt animalis sensus, qui in homine simpliciter sunt perfectiores quam
                    in brutis.</item>
                <item>Nullus homo vitam suam potest naturae viribus in perpetuum producere.</item>
                <item>Lux et color sunt accidentia realia et absoluta.</item>
                <item>Bruta non sunt mera automata, sed vitam vivunt proprie dictam.</item>
                <item>Non tamen pollent ratione, ne imperfecta quidem.</item>
                <item>Mundus nec fuit nec potuit esse ab aeterno.</item>
                <item>Est absolute in suo genere perfectus.</item>
                <item>Non potuit produci sine Intelligentiis.</item>
                <item>Posito generali influxu Dei potest mundus secundum praecipuas partes in
                    aeternum durare.</item>
            </list>
            <p>Omnia ad maiorem Dei gloriam.</p>
      </div>
        </body>
    </text>
</TEI>